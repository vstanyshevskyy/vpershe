---
contentType: sexoteca
path: u-mene-vyiavyly-ipssh
title: 'У мене виявили статеву інфекцію. Як сказати про це партнерці чи партнеру? '
subtitle: І кому ще про це слід розповісти.
image: /assets/uploads/4 (2).jpg
carousel_featured: true
tags:
  - як говорити про це
  - інфекції
  - стосунки
  - здоров'я
related_sidebar:
  - path: yak-pytaty-pro-ipssh
related_bottom:
  - path: porvavsya-prezervatyv
  - path: yak-govoriti-pro-seks-iz-partnerom-chi-partnerkoyu-the-village
  - path: apt-antiretrovirusna-terapiya-chomu-vil-ce-ne-vyrok
  - path: mify-pro-statevi-infekciyi
publishTime: 2021-06-09T07:08:54.298Z
---
Якщо у вас виявили інфекцію, важливо розповісти про це людям, з якими ви займались чи займаєтесь сексом. Разом з секс-терапевткою Лізою Мороз, розповідаємо, як повідомити про це партнерам чи партнеркам та реагувати, якщо ви почуєте подібне від них. 

### Маю позитивний тест на ІПСШ. Як сказати про це партнерці чи партнеру

<!--StartFragment-->

Передусім вам нема чого цуратися, все під контролем, бо ви вже обізнані про своє здоров’я і поруч є лікарі, що готові вам допомогти!

Про інфекції, що передаються статевим шляхом важливо знати такі речі.

"**Перше.** Мати ІПСШ - це не соромно. Ми не соромимося ГРВІ та ковіду, але дуже соромимося хламідіозу. Чому так?! Сором заважає людині швидко звернутися до лікаря. Сором заважає людині розповісти партнеру або партнерам, що у нього ІПСШ, а це небезпечно.

**Друге.** Суспільство залякує людей: [«Якщо ти забув презерватив, тобі хана!»](https://vpershe.com/articles/porvavsya-prezervatyv), а в школах (у мене так було) показують дуже страшні картинки уражених гонореєю органів. Страх, як і сором, не допомігрозв'язувати проблемупоширення інфекцій. Страх не дорівнює просвіта. Це навпаки табуювання.", — каже Ліза Мороз.

Якщо у вас діагностують певну ІПСШ — це не значить, що вам не можна займатися сексом, але це означає, що вам потрібно буде дотримуватися певних обмежень.

Дізнайтесь в лікаря які саме обмеження будуть у вас та спитайте про те, чи є в вас можливість займатись сексом не передаючи інфекцію. Розпитайте про симптоми та варіанти лікування.

Коли ви відчуєте що в вас є достатньо інфи про інфекцію, яку ви маєте — важливо наважитись розказати про це сталій партнерці чи партнеру, а також людям, з якими у вас був секс після останнього негативного тестування.

Також важливо заохотити їх пройти тестування, навіть якщо у них немає ніяких симптомів.

Зробіть це комфортним для вас способом: краще зустрітись удвох у приватній атмосфері. Якщо це неможливо чи ви відчуваєте це небезпечним, спробуйте написати текстове повідомлення, але зробіть це так, аби його точно побачила лише та людина, який адресоване повідомлення.

У розмові з людиною, з секс з якою у вас уже був, може звучати так: 

> *"Мені важливо поділитись з тобою новиною, яку я дізналась/дізнався про своє здоров’я, бо вона може бути і про тебе також. Я перевіряла/перевіряв своє секс-здоров’я і дізналась/дізнався, що в мене ось така інфекція. Ось що я про неї знаю: (місце для інфи від ваших лікарів). Будь ласка, протестуйся та, в разі чого, повідом своїх сексуальних партнерок чи партнерів. Якщо тобі страшно, хочеш я сходжу з тобою до лікаря?"*

У розмові з новою партнеркою чи партнером: 

> *"Слухай, мені ніяково про це говорити, але мені важливо бути чесною/ чесним і не нашкодити тобі. У мене зараз є ось така інфекція, я в процесі лікування, але вона поки зі мною. Якщо ми захочемо займатися сексом, нам треба бути враховувати, що в мене є деякі медичні обмеження, аби нам обом було безпечно"*.

<!--EndFragment-->

<!--StartFragment-->

### Мені розповіли про ІПСШ, як реагувати?

Насамперед пам’ятай, що головне — не засуджувати людину та ставитись до неї з позиції підтримки. Поважайте те, що ваш партнер чи партнерка відкриті з вами, і не змушуйте їх відчувати себе погано через минулий досвід.

Озвучте, що знаєте, що різні ІПСШ трапляються з купою людей протягом життя і що це не є нормальним, але може статися будь з ким, подякуйте за довіру, бо людина поруч говорить з вами з уразливої позиції. Будьте уважні та чесні в цій розмові, аби допомогти їй відчувати себе комфортно.

<!--StartFragment-->

**Дуже важливо: як найскоріше пройди тестування, навіть якщо у тебе немає ніяких симптомів!**



<!--EndFragment-->



##### Де можна протестуватися на ІПСШ:

**\- AHF Ukraine** [лінк на сайт](https://freehivtest.org.ua/uk/ahf-ukraine-uk/)

***\- 100% життя***, [лінк на сайт](https://network.org.ua/)

***\- Клініки, дружні для молоді у вашому місті*** (спеціалізовані підрозділи, які надають медичні послуги молоді, а також інформують та консультують, зокрема з питань профілактики ВІЛ та інфекцій, які передаються статевим шляхом): **[перелік адрес по містах України](http://kdm-ldd.org.ua/kdm/?tab=2&subtab=1&submenu=17&entity=133)**



##### Гарячі лінії:



***\- Загальнонаціональна Гаряча лінія з питань ВІЛ/СНІД та туберкульозу***

Психологи консультують цілодобово, без перерв, свят та вихідних за телефоном: **0 800 500 451** 

**[Лінк на сайт](https://www.helpme.com.ua/ua/vil/diagnostic/default.html)**

***\- Центр громадського здоров'я МОЗ України***

Безкоштовна інформаційна лінія з питань громадського здоров’я (ПН–ПТ, 09:00–18:00): **0 800 505 855**

<!--EndFragment-->

<!--StartFragment-->

- - -

<!--EndFragment--><!--StartFragment-->

**Авторка статті:** Вікторія Гуйвік

**Консультації та експертні коментарі під час написання матеріалу:** [Ліза Мороз](https://www.instagram.com/lizi.mz), секс-терапевтка

**Авторка ілюстрації: [Anfi Sa](https://www.instagram.com/anfisa.online)**

<!--EndFragment-->
