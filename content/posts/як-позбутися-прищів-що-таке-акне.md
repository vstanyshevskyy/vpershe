---
contentType: post
category: body
path: scho-take-acne-zvidky-u-mene-pryschchi
title: 'Як позбутися прищів: що таке акне'
subtitle: 'Пояснюємо, звідки беруться прищі, що таке акне і як їх позбутися'
image: /assets/uploads/vpershe-acne.jpg
image_alt: 'Як позбутися прищів: що таке акне і що з ним робити'
tags:
  - тіло
  - акне
  - пубертат
relatedSidebarMobilePosition: 4
relatedSidebarMobileTitle: "Цікаве для тебе"
publishTime: '2018-09-10T20:21:33+03:00'
metaKeywords: >-
  як позбутися прищів, прищі на обличчі, прищі на шиї, прищі на спині, звідки
  беруться прищі, що таке акне, причини появи прищів, прищі на грудях, вугрі, як
  лікувати прищі, лікування прищів, лікування прищів на дому, как избавиться от
  прыщей, лечение прыщей, лечение прыщей на дому, угри, прыщи на лице, прыщи на
  шее, прыщи на спине, прыщи на груди, как вылечить акне, что такое акне
metaDescription: >-
  Акне - це запальний (і виліковний!) процес в шкірі, який викликає появу
  прищів, почервоніння шкіри та інших проблем.
---
_Акне - це запальний (і виліковний!) процес в шкірі, який викликає появу прищів, почервоніння шкіри та інших проблем. Через цей процес різних ступеней інтенсивності проходить до 90% підлітків (і дівчат, і хлопців). Найчастіше акне виникає на обличчі, спині, грудях. В декого воно може з’явитися на шиї, плечах і на сідницях. Причиною появи акне у підлітків називають “гормональний бум” і пропонують просто “перечекати” підлітковий вік. Так, дійсно, гормони впливають на стан шкіри, але вони не є єдиними причинами появи шкіряних запалень. Ми з’ясували, чому з’являється акне, чому в когось його більше, а в когось менше, та як його позбутися._

## Що таке акне?

Акне - це запальний процес всередині пори (це такий отвір в шкірі, через який має вийти волосинка (часто дуже маленька і непомітна)). Всередині пори волосяна цибулинка приєднана до малесеньких сальних залоз, які виділяють маслянисту речовину, що зволожує волосся і шкіру. Але коли цієї речовини виділяється забагато, вона змішується зі шматочками шкіри та закупорює пору - утворюються прищі.

Найчастіше головними винуватцями запальних висипів на тілі є гормони-андрогени (одним з них є тестостерон, а більше про гормони можна почитати [тут](https://vpershe.com/articles/scho-take-hormony-testosteron-estrogen)) Підлітки мають дуже високий рівень андрогенів, бо він бере важливу участь у перетворенні дитячого тіла на доросле, тому саме вони найбільш схильні до появи акне. Справа в тому, що андрогени впливають на роботу жирових залоз, і коли в підлітковому віці вони починають перепрацьовувати, виділяється багато лишнього жиру. Це стає початком утворення прищиків.

## Якими бувають види акне?

Є два види акне - _комедони_ та _запальні висипи_. Комедони поділяються на _закриті_ та _відкриті_. Важливо розуміти різницю між ними, щоб знати, як правильно з ними поводитися. Закриті - так звані _чорні точки_ - утворюються, коли у закупореній порі відбувається хімічна реакція, яка затемнює її верхівку. Чорна цятка - це не бруд, тому її не можна просто відмити. Насправді вона стає темною через пігмент меланін (який окрім того відповідає за твою засмагу і родимки), тому намагання відтерти чорну точку може лише погіршити ситуацію. Відкриті комедони - це звичайні прищі з білою верхівкою - накопиченою в порі жировою речовиною вперемішку зі шматочками шкіри. 

_Запальні висипи_ провокуються розмноженням бактерії всередині пори. Вони зазвичай червоніші і більші за розміром, ніж комедони. До них може бути боляче доторкатися. Одним з видів запальних прищів є _кісти_. Вони утворюються, коли стінки закритої пори тріскаються від тиску накопиченої в ній речовини. Через це виникає більший за розміром і більш болючий прищ, який обов’язково треба лікувати, адже після нього може лишитися шрам.

## Чому з'являються прищі?

Окрім гормонів, на появу і інтенсивність акне впливає купа негормональних факторів. 

1. Наприклад, якщо у батьків підлітка була історія появи акне, то і підліток скоріше за все матиме запалення шкіри - це може передаватися генетично. 
2. У дівчат-підлітків перед місячними може посилювати висип - це називають передменструальним акне (про причини його появи [тут](https://vpershe.com/articles/scho-take-pms)). 
3. Окрім того, акне може бути викликане багатьма захворюваннями внутрішніх органів - наприклад, полікістозом, захворюваннями травної системи (гастрит, дисбактеріоз), чи нирок. 
4. Причиною появи акне також може стати стрес та депресія, адже вони напряму впливають на роботу ендокринних залоз, а значить і на рівень певних гормонів (а вони впливають на роботу сальних залоз, пам’ятаєш?)
5. Захоплення засмаганням також може викликати погіршення стану шкіри, якщо вона є схильною до акне. Хоча прийнято вважати, що засмага допомагає подолати акне, насправді для багатьох вона може лише погіршити ситуацію. Ультрафіолет та спека висушують шкіру, а це робить акне ще інтенсивнішим.
6. Дуже розповсюдженою причиною появи і інтенсифікації акне є неправильний догляд за шкірою - видавлювання прищів, використання жирних лосьйонів чи кремів та неякісної косметики, що забиває пори. Окрім того, викликати акне можуть і просто неправильно підібрані засоби догляду за шкірою - наприклад, коли вони занадто висушують шкіру.

## Як позбутися прищів?

Ну, в першу чергу, ніколи не завадить перевіритися у спеціаліста - він чи вона зможе адекватно оцінити твій стан шкіри та призначити препарати чи косметологічні засоби, що зможуть полегшити твоє запалення. Але якщо доступу до лікаря чи косметолога ти не маєш, є кілька правил, яких в будь-якому випадку буде корисно дотримуватися:

* вмивайся два рази на день.
* намагайся не видавлювати прищі і взагалі їх не чіпати. Якщо не можеш втриматися - ретельно продезинфікуй шкіру і руки перед тим, як їх чіпати.
* не ведися на народні засоби медицини - припалювання, викочування яйцем, маски з кропиви чи будь-що схоже можуть тобі лише нашкодити. Не вір самоназваним лікарям і знахарям :)
* запам’ятай - тональні креми, консілери та інші засоби макіяжу не можуть “допомогти подолати акне”, навіть якщо так написано на упаковці! Коли вибираєш продукти для мейк-апу, зверни увагу на те, щоб вони були “некомедогенними” і в їх складі не було олії. 

Якщо ти маєш незначне акне, спробуй використовувати засоби для догляду за шкірою з бензоїл-пероксидом, резорцином, саліциловою кислотою чи сульфуром. Вони часто допомагають тим, хто має не дуже рясне акне. Важливо стежити за станом своєї шкіри під час їх застосування - ці препарати можуть її пересушувати, а це зробить акне тільки сильнішим. Результат роботи таких препаратів часто можна побачити лише після двох-трьох місяців використання. Але пам’ятай - якщо маєш хоча б невеличкий прояв побічних ефектів (які варто ретельно вивчити перед початком використання засобу) або відчуваєш, що шкіра пече чи горить - викидай той засіб і йди до спеціаліста. 

І навіть якщо ти два місяці користувався/лась цими засобами, вмивався/лась два рази на день, і не наносив/ла засоби, що забивають пори, а результату немає - йди спеціаліста. Він/вона назначить тобі сильніші препарати, які обов’язково треба підбирати індивідуально, враховуючи твої особливості. 

Акне - нормальний процес для тіла підлітка. У кожному тілі воно буде проявлятися по-різному. Але якщо тебе непокоять твої прищі і ти хочеш їх позбутися, варто доглядати за своєю шкірою та відвідати спеціаліста. 

_Джерела:_ https://www.bioclarity.com/pages/can-the-sun-help-get-rid-of-acne

https://www.medicalnewstoday.com/articles/107146.php

https://youngwomenshealth.org/2013/07/25/acne/

Авторки тексту: Анна Савчинська, Катя Мячіна\
Авторка ілюстрації: [Dobrochna Witczak](https://www.instagram.com/dochna_/)
