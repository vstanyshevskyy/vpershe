---
contentType: post
category: body
path: mify-pro-statevi-infekciyi
title: Міфи про статеві інфекції
subtitle: Як займатися сексом та не інфікуватися
image: /assets/uploads/illustration_sex.png
image_alt: як займатися сексом і не інфікуватися
tags:
  - секс
  - захворювання
related_sidebar:
  - path: mif-pro-divochu-plivu-shco-take-tsnota
  - path: bolyuchi-misyachni-scho-robyty
relatedSidebarMobilePosition: 4
relatedSidebarMobileTitle: "Цікаве для тебе"
related_bottom:
  - path: scho-take-vpl
  - path: scho-take-virus-papilomy-liudyny
  - path: pershyy-pryyom-do-hinekoloha
publishTime: 2019-03-21T17:03:23.843Z
metaKeywords: >-
  секс, венеричні захворювання, ІПСШ, статеві інфекції, венерические
  заболевания, гонорея, ВИЧ, СПИД, симптомы ВИЧ, симптомы молочницы, молочница,
  симптомы ВПЧ, папиломавирус, симптоми сифіліс, симптомы сифилис
metaDescription: >-
  Якщо найближчим часом ти плануєш займатися сексом, по-перше, вітаємо :),
  по-друге, давай поговоримо про інфекції, що передаються статевим шляхом
  (ІПСШ). Вони трохи страшні, не сперечаємося, але це зовсім не має зупиняти
  тебе від того, щоб займатися сексом, тим більше, якщо він безпечний. Тому
  зараз ми будемо руйнувати міфи про статеві інфекції, щоб допомогти тобі
  займатися сексом безпечно і з задоволенням ;)
---
_Якщо найближчим часом ти плануєш займатися сексом, по-перше, вітаємо :), по-друге, давай поговоримо про інфекції, що передаються статевим шляхом (ІПСШ). Вони трохи страшні, не сперечаємося, але це зовсім не має зупиняти тебе від того, щоб займатися сексом, тим більше, якщо він безпечний. Тому зараз ми будемо руйнувати міфи про статеві інфекції, щоб допомогти тобі займатися сексом безпечно і з задоволенням ;)_

## 1. З постійним партнером не заразишся

Це найстрашніший і найрозповсюдженіший фейк! Ні! Є купа статевих інфекцій, які можуть не проявляти себе роками, але передаватися статевим партнерам - наприклад, ВІЛ чи папіломавірус. Навіть якщо ні ти, ні твій партнер до ваших стосунків не займалися сексом з іншими людьми, не забувай про перший пункт - секс не єдиний спосіб інфікування. Єдина можливість запевнитися на сто відсотків, що у вас обох нема ІПСШ - перевіритися.

## 2. ІПСШ можна захворіти лише один раз в житті

Деякі інфекції лишаються з тобою назавжди - наприклад, ВІЛ чи герпес. А від деяких - гонореї, сифілісу та деяких інших - можна вилікуватися, а потім підхопити їх знову. З ВПЛ ще цікавіша історія - його в природі існує коло 100 видів, тому якщо не користуватися презервативами, то під кінець життя можна зібрати цілу колекцію папіломавірусів :)

## 3. Інфікування можна уникнути, якщо вчасно “витягнути”

Більшість захворювань передаються через контакт слизових оболонок (a.k.a статевих органів) або тканин навколо геніталій. Сифіліс, герпес, ВПЛ, лобкові воші та контагіозний молюск передаються через дотики інфікованими поверхнями тіла. Тому метод “витягнення” не вбереже тебе ні від інфікування, ні, ймовірно, від вагітності.

## 4. Всі ІПСШ смертельні і невиліковні

Більшість ІПСШ дуже неприємні, але виліковні. Вірусні захворювання - такі як ВІЛ чи ВПЛ - невиліковні. Але з ВІЛ можна спокійно жити (і навіть народжувати здорових дітей), якщо приймати антиретровірусну терапію та знизити кількість вірусу в крові. А ВПЛ часто самостійно зникає з організму, якщо в людини хороший імунітет. Ми живемо в 2019 році - для того, щоб статева інфекція тебе вбила, треба реально дуже добре постаратися і повністю забити на своє здоров’я. 

## 5. ІПСШ передаються виключно через контакт геніталій

Ні. Наприклад, сифіліс передається через поцілунки або навіть через тримання за руки, але тільки якщо в інфікованої людини є зовнішні прояви хвороби - язвочки. Вони часто з’являються на слизових оболонках - наприклад, у роті. Тому думайте про те, кого цілуєте на нічних тусовках ;)

## 6. Презерватив повністю захищає від ІПСШ

Загалом, презерватив - найефективніший засіб захисту від статевих інфекцій. Проте, ніхто не ідеальний, навіть кондоми, - за статистикою, вони захищають від інфікування лише на 85%. Якщо правильно їх зберігати та використовувати до того, як вийде їх термін придатності, то їхня ефективність зростає. 

Проте, від зовнішніх проявів ВПЛ - папілом та бородавок - які можуть бути розташовані, наприклад, на статевих губах, він не захищає (хоча з цим завданням ліпше справляються жіночі презервативи) Так само він не захистить від герпесу чи зовнішніх проявів сифілісу. Але це не привід їх не використовувати! Хороший секс = безпечний секс! 

## 7. У всіх ІПСШ є помітні симптоми

На жаль, ні. Наприклад, у хламідії чи папіломавірусу часто немає зовнішніх проявів, а от наслідки від цих захворювань можуть бути дуууже серйозними. Тому єдиний спосіб дізнатися, чи у вас є ІПСШ - перевіритися. А єдиний спосіб дізнатися, чи є вона у вашого партнера/ки - попросити показати довідку про це.

## 8. Статеві інфекції не передаються через басейн чи рушник

Зазвичай, дійсно, не передаються. Але є така паскудна бактеріальна хвороба, яка зветься Трихомоноз. За деякими дослідженнями її бактерія-збудник може вижити в басейні, навіть, якщо воду в ньому обробили хлором. Те саме з рушниками та ванною. Це в 95-97% випадків виліковна хвороба, але якщо після басейну у тебе з’явився свербіж чи дивні виділення зі статевих органів - піди до лікаря.

## 9. Через оральний чи анальний секс ІПСШ підхопити неможливо

Навіть дуже можливо. Через оральний секс передаються ледь не всі ІПСШ, які наразі нам відомі. А стосовно анального сексу - деякі дослідження показують, що він деколи буває навіть більш небезпечним в плані передачі захворювань, ніж вагінальний. Тому використовуй презервативи чи латексні серветки, та отримуй задоволення безпечно :)

Авторка: Катя Мячіна

Ілюстрація: [Maria Pilipenko](https://www.instagram.com/g.r.a.die.n.t/)

Джерела: [Young Womens' Health](https://youngwomenshealth.org), [STDcheck](https://www.stdcheck.com/blog/std-myths/)
