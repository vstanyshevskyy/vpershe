---
contentType: post
category: relationships
path: buty-lesbiykoyu-dlya-mene-borotba
title: Бути лесбійкою для мене - боротьба
subtitle: 'Як прийняти свою гомосексуальність і той факт, що тобі подобаються дівчата'
image: /assets/uploads/agabartosz-vpershe-story-lesbian.jpg
image_alt: >-
  дві дівчини лежать в ліжку і обнімаються, лесбійка це жінка, яку сексуально
  приваблюють інші жінки
tags:
  - сексуальна орієнтація
  - согі
  - секс
  - історія
related_sidebar:
  - path: vse-skladno-toksychni-stosunky
  - path: mene-nazyvaly-shlyondroyu-slutshaming-v-shkoli
  - path: hochu-shudnuty-anoreksia-bulemia
relatedSidebarMobilePosition: 4
relatedSidebarMobileTitle: "Цікаве для тебе"
related_bottom:
  - path: scho-robyty-yakscho-ya-lesbiyka-nebinarny-lyudy
  - path: gay-na-viyni-viktor-pylypenko
  - path: persha-masturbacia-pershyy-sex-porno
  - path: mene-nikhto-ne-rozumiye-i-meni-samotnio
publishTime: '2018-10-10T19:22:05+03:00'
metaKeywords: >-
  лесбійка, лесбіянство, лесби, лгбт, гомосексуальність, гомосексуалізм,
  сексуальна освіта, сексуальна освіта вперше, сексуальна освіта для підлітків,
  сексуальна освіта в україні, сексуальна освіта в школах, сексуальное
  образование, секс образование, сексуальное образование вперше, гомосексуали,
  лесбіянки, лесбіянка, лесбійка це, секс жінка з жінкою, лесбиянка это,
  лесбиянство, гомосексуализм, гомосексуализм википедия, лесбіянство вікіпедія,
  геи, гей, лесбиянка, 
metaDescription: >-
  В підлітковому віці я досить рано почала зустрічатися з хлопцями і перший
  сексуальний досвід у мене був з чоловіком. Всередині я усвідомлювала, що мені
  подобаються дівчата, що я була лесбійкою, але навколо не було ні інформації,
  ні людей, які мали би схожий досвід.
---
В підлітковому віці я досить рано почала зустрічатися з хлопцями і перший сексуальний досвід у мене був з чоловіком. Всередині я усвідомлювала, що мені подобаються дівчата, що я була лесбійкою, але навколо не було ні інформації, ні людей, які мали би схожий досвід. 

**Історії про сексуальну орієнтацію: Ірина Рехло, 34 роки**

Про секс з батьками ми не розмовляли. Єдине, що мені дісталося, було енциклопедією для дівчат, в якій в дуже стислій формі описувалися [анатомічні деталі будови тіла](https://vpershe.com/articles/zminy-v-tili-divchyny-pidlitka). Тому усе, що мене хвилювало, я дізнавалася, як то кажуть, на вулиці. Наприклад, ми підлітками збиралися у когось вдома і дивилися вкрадені у батьків порнофільми. Щоправда, мама одного разу спробувала підняти тему сексу у розмові зі мною. Але єдине, що її хвилювало, це збереження моєї цноти до весілля, страх небажаної вагітності, і залякування, що хлопець, як тільки отримає чого хоче, одразу мене покине. Слухаючи і довіряючи їй, я намагалася приховати будь-які ознаки жіночої сексуальності.

> Потім з’явився гурт Тату, і це стало лакмусовим папірцем в розумінні, що так теж може бути. Тоді я вперше закохалася в жінку.

Пізніше з’явилися сайти знайомств, де можна було вибрати сексуальну орієнтацію, і стать людини, яку ти шукаєш. Звісно, назвати себе лесбійкою було страшно. Через внутрішню гомофобію саме слово здавалося мені бридким. Воно було клеймом, стереотипом, наче робило мене і не жінкою, і не чоловіком, а якимось відхиленням від норми. Тому я довго ховалася під словом “бісексуалка”. Ніби залишаючи собі дорогу в гетеронормативний світ, де я нагуляюсь з дівчатками, а потім буде весілля, біла фата, діти та інші стандартні атрибути «нормального» життя. 

Про свою гомосексуальність я ні з ким не говорила, бо мала страх несприйняття. Це досить логічно, зважаючи, що я і сама себе не сприймала такою, як була. Вперше зізналася подрузі, коли мені було 21. Вона теж сприйняла це, як щось несерйозне, як моє бажання виділитися і сказала, що в найближчому часі це мине.

В мене була [депресія](https://vpershe.com/articles/mene-nikhto-ne-rozumiye-i-meni-samotnio), суїцидальні думки та спроби самогубства. І класичний набір страхів: чи робити камінг-аут, чи мене зрозуміють, чи батьки не виженуть з дому, чи не поб’ють, чи не звільнять з роботи, чи захочуть здати квартиру. Навіть елементарні відвідини гінеколога були стресом, бо я мала відповісти на питання про своє сексуальне життя, і не знала, якої реакції чекати.    

Перед батьками я не робила камінг-ауту, бо вже жила окремо і думала, що їм усе і так зрозуміло. Був момент, коли мама намагалася докорити мені цим, назвала грішницею, і після цього ми з нею 2 роки не спілкувалися. Зараз вона вибрала позицію не обговорювати моє особисте життя, хоч і знає, що я у тривалих стосунках із партнеркою. 

Звичайно моє сьогодення зовсім інше, я сміливо і навіть гордо можу зізнатися, що я лесбійка. Два останні роки координувала ініціативну групу та регіональне представництво всеукраїнської ЛГБТ організації Інсайт у Чернівцях.

- - -

Бути лесбійкою для мене - боротьба. Для мене це означає не жити за стандартним розумінням більшості, а мати сміливість бути собою.



Авторка ілюстрації: [Aga Bartosz](https://www.instagram.com/agabartosz/)
