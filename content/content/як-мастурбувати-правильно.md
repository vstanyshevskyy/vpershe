---
contentType: articles
path: correct-masturbation
title: Як мастурбувати правильно?
subtitle: Будь-який із твоїх оргазмів – класний
image: /assets/uploads/celebrate-01.jpg
image_alt: мастурбувати - класно
carousel_featured: true
tags:
  - секс
related_sidebar: []
related_bottom:
  - path: scho-take-masturbacia-i-chy-ce-normalno
  - path: ya-masturbuyu-koly-nervuyusia-i-tse-normalno
publishTime: 2020-01-31T12:27:33.986Z
metaKeywords: >-
  як мастурбувати, сексуальна освіта, сексуальна освіта вперше, сексуальна
  освіта для підлітків, сексуальна освіта в україні, сексуальна освіта в школах,
  сексуальное образование, секс образование, сексуальное образование вперше, як
  правильно мастурбувати, можно ли мастурбировать, дезадаптивная мастурбация,
  дезадаптивна мастурбація, дезаптивна мастурбація, способы женской мастурбации,
  вред мастурбации,  мастурбация, способы мастурбации, як мастурбірувати,
  мастурбація, мастурбація в душі, мастурбація клітора, мастурбація дівчат,
  дезадаптивна мастурбація, як дрочити, як правильно мастурбувати дівчині
metaDescription: >-
  В головах багатьох сексуально активних жінок* міцно засіла одна ідея, — є
  правильні/класні/корисні способи мастурбації, а є навпаки — неправильні або й
  шкідливі. Їх ще часто називають дезадаптивною мастурбацією. Чули? У цьому
  тексті ми розповідаємо, чому цю ідею варто викинути з голови навіки.
---
Тобі напевне доводилося чути, що мастурбувати — гидко, неприродно та взагалі шкідливо для здоров’я. Очевидно, 2020 року дорослі люди, як ми з тобою, в таку дурню вже не вірять. І якщо для хлопців все простіше, то в головах багатьох сексуально активних жінок* міцно засіла одна ідея, — є правильні/класні/корисні способи мастурбації, а є навпаки — неправильні або й шкідливі. Їх ще часто називають дезадаптивною мастурбацією. Чули? У цьому тексті ми розповідаємо, чому цю ідею варто викинути з голови навіки.

(ми говоримо про всіх, хто ідентифікує себе як жінку)

Попри те, що будову головного в жіночих оргазмах органа – [клітора](https://vpershe.com/articles/clitor-i-tochka-g-scho-take-zhinochyi-orgasm-i-yak-yoho-dosiahty) – з’ясували лише  [1998 року](https://www.auajournals.org/article/S0022-5347(01)68572-0/fulltext), жіноча мастурбація не давала суспільству (особливо чоловікам) спокою значно раніше. Тут варто згадати про «традиційне» калічення дівчаток, яким вирізають клітори (більш відоме як [«жіноче обрізання»](https://www.who.int/news-room/fact-sheets/detail/female-genital-mutilation)). А також, наприклад, про американця Джона Гарві Келлоґа, який винайшов кукурудзяні пластівці, а ще боровся з жіночою мастурбацією, застосовуючи на кліторі карболовий квас. І лондонського акушера-гінеколога Ісаака Бейкера Брауна, який 1858 року видав книжку, де стверджував, що жіноча мастурбація призводить до істерії, епілепсії та «недоумства». Лише видалення клітора, заявляв той, може цьому зарадити. Часто він навіть не повідомляв пацієнток, що збирається робити з ними. _(Asshole alert!!!)_

**У ХХ столітті уявлення про «правильний» та «неправильний» оргазми начебто примусили двоюрідну правнучку Наполеона, принцесу Марі Бонапарт двічі пересадити свій клітор, щоб отримувати задоволення під час проникнення статевого члена у вагіну. Однак зробила вона це даремно, бо операції так і не допомогли.** 

Ці ж уявлення століттями керують порноіндустрією, де найменше проникнення викликає в жінок повний екстаз, спонсорують усіх «тренерів/ок», які мають навчити нас Правильного Оргазму, і до того ж змушують мільйони жінок імітувати оргазм, вважати себе [фригідними](https://vpershe.com/articles/no-orgasm-frigidity), соромитися і відчайдушно шукати Того Самого Правильного Оргазму.  \
 \
А от на пострадянському просторі ці ідеї особливо розвинулися, породивши термін «дезадаптивна мастурбація». Ідеться про мастурбацію, яку не можна відтворити під час «нормального», пенісовагінального, сексу. **Тобто за такою логікою твій оргазм під час мастурбації душем, стимуляції вібратором чи сильного стискання стегон (міотонічний оргазм) – _неправильний._** **І це велика брехня.** **Тому що кожен твій оргазм – класний.** 

Поняття дезадаптивної мастурбації передбачає, що секс буває лише між чоловіком та жінкою і лише пенісовагінальний, а також що будь-яке інше сексуальне задоволення якось робить тебе гіршою. Зрозуміло, що це неправда, але такі переконання ще й призводять до комплексів і невпевненості, а також обмежують твою сексуальність. 

У російськомовному інтернеті можна натрапити на силу-силенну статей, де вам розкажуть, як побороти своє тіло й навчитися Нормального Оргазму. Зазвичай у таких статтях основним аргументом проти мастурбації душем чи міотонічного оргазму є те, що ти можеш до нього звикнути й більше не зможеш отримувати оргазм від пенетрації. Окей, любі друзі, зараз розберемося, чому це туфта. 

По-перше, [70% жінок](https://vpershe.com/articles/clitor-i-tochka-g-scho-take-zhinochyi-orgasm-i-yak-yoho-dosiahty) І ТАК не можуть легко досягнути оргазму від вагінального сексу. Який сенс годинами натирати собі вагіну в погоні за _правильним_ оргазмом, якщо ти можеш за кілька хвилин отримати його від стимуляції клітора? По-друге, навіть якщо ти справді не кінчаєш від пенетрації, у цьому немає ніякої шкоди. **Такі переконання ґрунтуються на тому, що жінка повинна оргазмувати від пенісовагінального контакту. І думка самої жінки, якій цілком нормально без цього живеться, нікого не цікавить.** 

Особливо часто у вже згаданих статтях говорять про _боротьбу_ з міотонічним оргазмом. Міотонічний оргазм — це оргазм, якого можна досягнути завдяки напружуванню м'язів стегон, преса і таза. За даними досліджень, приблизно 10% жінок регулярно мастурбує, [стискаючи стегна](https://books.google.com.qa/books/about/Sexual_Behavior_in_the_Human_Female.html?id=9GpBB61LV14C&redir_esc=y&hl=ru) або [схрещуючи ноги](https://onlinelibrary.wiley.com/doi/abs/10.1111/j.1743-6109.2009.01693.x). Зокрема, часто можна почути, як жінки отримували оргазм [під час занять спортом](https://www.eurekalert.org/pub_releases/2012-03/iu-sec031612.php), лазіння канатом тощо, – це окремий вид міотонічного оргазму, коргазм. 

Міотонічний оргазм може бути як єдиним видом оргазму, який ти відчуваєш, так і одним із них. Жоден із цих варіантів не робить тебе _неправильною._

Відома сексекспертка Емілі Нагоскі у своїй книзі «Як бажає жінка» стверджує, що більшість проблем з оргазмом виникає через занадто «багато гальм, тривог, стресів, неспокою, сорому й депресій, зокрема стресів, неспокою, сорому й депресій через оргазм». Тобто всі ці міфи навколо Правильного Оргазму й гонитва за ним насправді можуть призвести до того, що ти втратиш свій «неправильний» оргазм чи так і не наздоженеш оргазм узагалі.

Оргазм справді можна [розвивати](https://vpershe.com/articles/yak-dosyahty-orgazmu-pid-chas-seksu-masturbaciia-yoha-ta-eksperymenty) чи навіть навчитися його посилювати, от тільки робити це все варто **лише за умови, що ти сама цього хочеш**, а не хтось від тебе цього очікує. Сексуальне задоволення жінки напряму залежить від емоцій, відчуття безпеки, знання власного тіла, здатності розслабитися тощо. Усе це ми відчуваємо по-різному, тому й **оргазми в нас усіх – різні, але всі вони водночас, любі жінки, правильні й прекрасні**.

Авторка тексту: Дарина Мізіна

Авторка ілюстрації: [Олена Мишанська](https://www.instagram.com/olena_myshanska/)
