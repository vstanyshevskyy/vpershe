---
contentType: post
category: sex
path: analnyi-seks-shcho-potribno-znaty-yakshcho-hochesh-poeksperymentuvaty
title: 'Анальний секс: що потрібно знати, якщо хочеш поекспериментувати'
subtitle: 'Що робити, щоб анальний секс викликав задоволення, а не проблеми'
image: /assets/uploads/tumblr_pa0lsox34n1v9glkwo4_1280-1-.jpg
image_alt: 'пара кайфує, бо вміє правильно займатися сексом'
carousel_featured: true
tags:
  - секс
  - лайфхаки
related_sidebar:
  - path: prezervatyvy-yak-korystuvatysya-yaki-buvayut
  - path: mif-pro-divochu-plivu-shco-take-tsnota
related_bottom:
  - path: seks-misyachni
  - path: clitor-i-tochka-g-scho-take-zhinochyi-orgasm-i-yak-yoho-dosiahty
  - path: mify-pro-statevi-infekciyi
  - path: scho-take-masturbacia-i-chy-ce-normalno
publishTime: 2019-08-16T12:32:32.592Z
metaKeywords: >-
  як правильно займатися коханням, сексуальна освіта, сексуальна освіта вперше,
  сексуальна освіта для підлітків, сексуальна освіта в україні, сексуальна
  освіта в школах, сексуальное образование, секс образование, сексуальное
  образование вперше, аналный сек, анальний секс, правила анального сексу, як
  правильно займатися анальним сексом, що таке анальний секс, анал, секс в анал,
  секс в попу, сексом в попу, правила анала, ональныйсекс, аналный сэкс, половой
  акт в задний проход, можно ли заниматься аналом, двойное проникновение,
  аналный сех, как заняться аналом, анальная стимуляция, що робити щоб не
  завагітніти якщо хлопець кінчив,  чи можна завагітніти від пальця, як
  займатися коханням щоб не завагітніти, чи можна займатися коханням при
  місячних,  до якого місяця вагітності можна займатися коханням,  чи можна
  вагітним займатися коханням, як правильно кохатися відео, займатися коханням,
  як займатися любов ю,  як правильно займатися статевим актом відео, чи можна
  завагітніти, як можна завагітніти, чи можна займатися коханням під час
  вагітності, чи можна займатися коханням під час місячних, як займатися
  коханням, 
metaDescription: >-
  Від 20 до 45% жінок та чоловіків принаймні раз в житті практикували анальний
  секс, дослідження довели, що він не викликає геморою, не пов’язаний з
  прихованою гомосексуальністю та за певних умов є цілком безпечним для обох
  сторін. Але ті ж дослідження стверджують, що анальний секс має вищий ризик
  передачі ВІЛ, ІПСШ та різних вагінальних інфекцій — в основному, через те, що
  його зазвичай практикують спонтанно, без використання контрацепції та
  піклування про безпеку партнерів. Втім, анальний секс може бути і приємним, і
  безпечним —треба тільки правильно підготуватись.
---
Від [20](https://www.ncbi.nlm.nih.gov/pmc/articles/PMC3938911/) до [45](https://www.ncbi.nlm.nih.gov/pmc/articles/PMC4949144/)% жінок та чоловіків принаймні раз в житті практикували анальний секс, дослідження довели, що він не викликає геморою, не пов’язаний з прихованою гомосексуальністю та за певних умов є цілком безпечним для обох сторін. Але ті ж дослідження стверджують, що анальний секс має вищий ризик передачі [ВІЛ](https://www.ncbi.nlm.nih.gov/pmc/articles/PMC3938911/), [ІПСШ](https://ph.ucla.edu/sites/default/files/downloads/faculty/Anal%20sex_3%20STD%20clinics.pdf) та різних [вагінальних інфекцій](https://link.springer.com/article/10.1186/s40779-016-0074-5) — в основному, через те, що його зазвичай практикують спонтанно, без використання контрацепції та піклування про безпеку партнерів. Втім, анальний секс може бути і приємним, і безпечним —треба тільки правильно підготуватись.

## Чи дійсно ти хочеш спробувати анальний секс?

Перше, що потрібно зробити — це зрозуміти, чи є анальний секс чимось цікавим чи привабливим саме для тебе. Особливо це стосується дівчат, адже для них анальний секс — це часто не про довіру і задоволення, а про примус чи вмовляння зі сторони партнера. Якщо бажання партнер/ки — це єдине, що змушує тебе практикувати анальний секс, а сам/а ти боїшся, відчуваєш біль чи переживання, краще взагалі відмовитися від цього експерименту. Якщо ж тобі страшно, але і цікаво, ми допоможемо позбутися переживань за допомогою ретельної підготовки.

## Сім золотих правил анального сексу

## 1. Презервативи під час анального сексу — обов’язкові

Навіть якщо займаєшся сексом із постійним партнером/кою. Навіть якщо використовуєш іграшки чи пальці для пенетрації. Навіть, якщо зазвичай презервативами не користуєшся. 

Анальний секс — має вищу ймовірність передачі не лише захворювань, що передаються статевим шляхом, а й решти урогенітальних інфекцій (як-от бактеріальний вагіноз або інфекція сечовивідних шляхів), які при вагінальному сексі “підчепити” досить складно. За результатами [американських ](https://academic.oup.com/jid/article/196/12/1852/893478)та [бразильських ](http://www.scielo.br/scielo.php?script=sci_arttext&pid=S0102-311X2005000500029)досліджень, презервативами під час анального сексу користується від 1,5% до 28% людей. Саме через це він досі викликає безліч проблем —  від [ВІЛ](https://www.ncbi.nlm.nih.gov/pmc/articles/PMC3938911/)у до [раку анального каналу](https://www.ncbi.nlm.nih.gov/pubmed/20358456). Вся справа в тому, що через пеніс, пальці або іграшки до анального отвору потрапляють нові бактерії та інші інфекції, до боротьби з якими тамішня мікрофлора не готова. Тому навіть відсутність ІПСШ в обох партнерів не рятує від можливих проблем зі здоров’ям. 

## 2. Змінюй презерватив, якщо переходиш від анального до вагінального сексу

Мікрофлора анального отвору відрізняється від мікрофлори вагіни. Тому бактерії, які можуть потрапити до вагіни можуть призвести до молочниці, бактеріального вагінозу або інших запальних захворювань жіночих статевих органів. Якщо ти не користуєшся презервативами, член, пальці чи іграшку треба ретельно вимити перед тим, як вони потраплять з анального проходу в рот чи вагіну. Але змінити презерватив реально простіше і безпечніше, тому перечитай ще раз перше правило :)

## 3. Анальний секс потребує багато лубриканту

На відміну від вагіни, анальний отвір не утворює жодної природньої змазки, навіть якщо ти б’єшся в екстазі від процесу. І хоча член продовжує виділяти невелику кількість предеякуляту, цього буде недостатньо для комфортної пенетрації та запобігання тертя. Якщо ж змазки буде недостатньо, ти не тільки відчуєш біль, а й отримаєш мікротравми анального отвору, а вони підвищують ризик запальних процесів! 

До речі, якщо користуєшся презервативами (а ми сподіваємося, що саме так ти і робиш), обирай змазку на водній основі, адже латекс пошкоджується від силікону та олій. 

## 4. Не поспішай — починай з легкої анальної стимуляції

Анус розширюється значно повільніше, ніж вагіна, тому йому для адаптації потрібно більше часу, а вам із партнером/кою — більше терпіння. Починай з малого — тобто, з пальця чи невеликої іграшки, наприклад, з анальної пробки (яку можна використовувати саме для анального сексу). 

Навіть найменші предмети потрібно вводити повільно — і весь час контролювати власні відчуття. Якщо тобі неприємно чи навіть боляче, зменшуй темп або відклади анальний секс до кращих часів. І не чекай, що партнер/ка зрозуміє все без слів — обов’язково кажи про власні відчуття, бажаний темп та ритм.

## 5. Не використовуй знеболювальні перед сексом

Біль під час анального сексу — перша асоціація, що спадає на думку новачкам. Тому деякі вирішують схитрити: використати змазку з ефектом охолодження, випити або вжити наркотики для “покращення відчуттів”. 

Насправді ж при анальному сексі біль — необхідний індикатор того, що ви робите щось неправильно і варто (при)зупинитись. Тому штучне приглушення болісних відчуттів — це прямий шлях до травм та болісних наслідків. Уникнути ж болю можна і без додаткових хитрощів. Для цього треба просто розслабитися і не поспішати. 

## 6. Забудь про анальний секс, що показують в порно

Використовувати порно як гід по анальному сексу — це все одно, що вчитися водити по фільмам на кшталт “Форсажу”. Тобі не сподобаються різкі рухи у шаленому темпі, ти не зможеш обійтися тільки слюною замість змазки, а “розроблений” анус призведе до проблем зі стримуванням калу, а не до чудового оргазму. Орієнтуйся на власні відчуття і бажання, а не на картинки з порно.

## 7. Вправи Кегеля — must do для анального сексу

Вправи Кегеля — чудовий спосіб підтримувати та тренувати не лише вагінальні м’язи, а й анальний отвір. Анальний секс — не зовсім та штука, для якої природа придумала анус, тому з часом (або через завеликий розмір введених предметів) він може послаблюватися, а це є основною причиною нетримання калу. Тому якщо анальний секс у твоїх стосунках є справою регулярною, не забувай тренувати і ці м’язи також. 

## І якщо ви з партнером/кою вже наважилися на анальний секс...

Переконавшись, що презервативи і змазка поруч, атмосфера створена, а ти можеш (і хочеш) контролювати всі події, просто розслабся. Як і звичний вагінальний секс, анальний не принесе особливого задоволення, якщо весь час перейматися тим, що буде боляче, брудно чи важко. Втім, якщо бажане задоволення так і не з’явиться, завжди можна припинити і відкласти експерименти до кращих часів. Адже будь-яка близькість має місце лише тоді, коли обидві сторони отримують від неї насолоду. 

**Авторка тексту:** Юлія Ігнатуха

**Авторка ілюстрації:** [Уныво](https://www.instagram.com/unyvo_/)

**Джерела:** [1](https://www.ncbi.nlm.nih.gov/pmc/articles/PMC3938911/), [2](https://link.springer.com/article/10.1186/s40779-016-0074-5), [3](https://journals.lww.com/stdjournal/Fulltext/2005/01000/Gap_Length__An_Important_Factor_in_Sexually.5.aspx), [4](https://journals.sagepub.com/doi/abs/10.1177/0959353514539648), [5](https://ph.ucla.edu/sites/default/files/downloads/faculty/Anal%20sex_3%20STD%20clinics.pdf), [6](https://www.ncbi.nlm.nih.gov/pmc/articles/PMC4949144/), [7](https://publichealth.jmir.org/2016/1/e7/), [8](https://academic.oup.com/jid/article/196/12/1852/893478), [9](https://www.tandfonline.com/doi/abs/10.1080/00224490903402538), [10](https://www.semanticscholar.org/paper/Sexual-behavior-and-selected-health-measures%3A-men-Mosher-Chandra/1a752cc15ea3d5267e6e3cf3b45a1c4a17bb11b2), [11](https://www.ncbi.nlm.nih.gov/pubmed/18685549), [12](http://www.scielo.br/scielo.php?script=sci_arttext&pid=S0102-311X2005000500029), [13](https://www.ncbi.nlm.nih.gov/pubmed/25618257), [14](https://www.ncbi.nlm.nih.gov/pmc/articles/PMC5588879/)
