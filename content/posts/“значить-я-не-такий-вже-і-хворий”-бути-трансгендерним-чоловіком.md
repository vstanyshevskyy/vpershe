---
contentType: post
category: body
path: buty-transgendernym-cholovikom
title: '“Значить, я не такий вже і хворий”: бути трансгендерним чоловіком'
subtitle: Історія про визнання та відкриття своєї гендерної ідентичності
image: /assets/uploads/vpershe-transgender-yakshin.jpg
image_alt: >-
  Хлопець ховає обличчя, бо йому все ще складно прийняти свою гендерну
  ідентичність
tags:
  - трансегдерність
  - гендерна ідентичність
  - камінг-аут
related_sidebar:
  - path: gay-na-viyni-viktor-pylypenko
  - path: scho-take-masturbacia-i-chy-ce-normalno
  - path: chomu-buty-samotnim-tse-ok
  - path: toxichni-stosunky-perestala-spilkuvatysia-z-druziamy
  - path: prezervatyvy-yak-korystuvatysya-yaki-buvayut
relatedSidebarMobileTitle: Цікаве для тебе
relatedSidebarMobilePosition: 4
related_bottom:
  - path: scho-robyty-yakscho-ya-lesbiyka-nebinarny-lyudy
  - path: buty-lesbiykoyu-dlya-mene-borotba
  - path: toxichna-rodyna-yak-znohodyty-spilnu-movu-z-batkamy
  - path: yak-govoriti-pro-seks-iz-partnerom-chi-partnerkoyu-the-village
publishTime: '2018-11-20T22:54:04+06:00'
metaKeywords: >-
  трансгендер, день пам'яті трансгендерів, сексуальна освіта, сексуальна освіта
  вперше, сексуальна освіта для підлітків, сексуальна освіта в україні,
  сексуальна освіта в школах, сексуальное образование, секс образование,
  сексуальное образование вперше, хто такі трансгендери, гендерна ідентичність,
  гендер, що таке гендер, гендерна ідеологія, трансвестит, транс, транссексуал,
  ЛГБТ, трансгендерные люди, день памяти трансгендеров, трансы, кто такие
  трансгендеры, кто такие трансы, транссексуалы
metaDescription: >-
  Мене виховували як звичайну дівчинку. У батьків не було забобонів щодо іграшок
  та одягу, тобто мене насильно ніхто не одягав у рожеві плаття і не змушував
  гратись з ляльками. Можна сказати, що мені давали свободу вибору і у
  дитинстві, і у підлітковому віці. Але звісно слова "гендер" мої батьки не
  знали.
---
Мене виховували як звичайну дівчинку. У батьків не було забобонів щодо іграшок та одягу, тобто мене насильно ніхто не одягав у рожеві плаття і не змушував гратись з ляльками. Можна сказати, що мені [давали свободу вибору](https://vpershe.com/articles/toxichna-rodyna-yak-znohodyty-spilnu-movu-z-batkamy) і у дитинстві, і у підлітковому віці. Але звісно слова "гендер" мої батьки не знали.

**Георгій, 24 роки, трансгендерна персона**

У підлітковому віці фарбував обличчя та нігті, носив спідниці, навіть бюстгалтери з пуш-апом вдягав. Не можу сказати, що я був еталоном жіночності. Мені подобалося виглядати епатажно, обвішуватися купою заліза, хрестами, черепами, - ну як робили усі неформали-анімешники, яким я тоді і був. Я не знаю, до чого це все було. Думаю, я шукав себе у цей період. Мені чогось не вистачало, але я не міг зрозуміти чого саме. Дисфорія (гендерна дисфорія – розлад гендерної ідентичності, коли людина не може повністю прийняти свій гендерний статус чоловіка або жінки та відчуває гостре незадоволення ним) з'явилася вже потім, після усвідомлення себе як трансгендерної людини.

У мене була страшенна внутрішня гомофобія, а вже після цього з’явилася і трансфобія. Спочатку я гадав, що [є лесбійкою](https://vpershe.com/stories/buty-lesbiykoyu-dlya-mene-borotba), навіть слова "трансгендерність" не знав. Взагалі не уявляв, як себе ідентифікувати. Думав, що хворий. 

> Проте, навіть після камінг-ауту, я довго не міг дозволити собі бути справжнім собою, бо ж комусь це може не сподобатись, а головне – як відреагують батьки?

Це дивно, але мені в голову навіть не приходило погуглити про це.  Може, через те, що я просто не знав, як це сформулювати. Тоді я вже мав коротко підстрижене волосся, говорив про себе у чоловічому роді і одягався [гендерно-нейтрально](https://vpershe.com/stories/scho-robyty-yakscho-ya-lesbiyka-nebinarny-lyudy). На щастя, у переломний момент з'явилися справжні подруги, які мене дуже підтримали. Тоді я мешкав у іншому місті, без батьків поруч. Колись мені на очі натрапило якесь телешоу про андрогінів. Звісно, якщо б я подивився його зараз, воно б здалося мені жахливим. Але тоді я був щасливий від усвідомлення, що у когось в цьому світі є схожі проблеми, а це означало, що не такий вже я і хворий. Тоді я вирішив, що напевно, я теж оцей андрогін. Зараз смішно через свою необізнаність. Пізніше вже почав шукати схожі шоу/історії і трохи розбиратися у термінології,  у тому, як я можу себе ідентифікувати.

Найбільший страх, що у мене був, це не відповідати очікуванням батьків. На ґрунті цього у мене з'явився тривожно-депресивний розлад (психічний розлад, що характеризується загальною стійкою тривогою, не пов'язаною з певними об'єктами або ситуаціями. Під час нього присутні одночасно і тривожність, і депресія). Тільки відносно нещодавно мені вдалося впоратися з цим страхом. 

> У перші роки мого усвідомлення себе, як трансгендерного хлопця, до мене часто підходили на вулиці і питали, яка у мене стать, або якось ще ображали.

Тоді я не виглядав дуже маскулінно. Зараз ніхто до мене вже не підходить, але я все одно виглядаю як 15-річний пацан у свої 24. Це спричиняє купу незручностей, зокрема, із документами.

Камінг-ауту перед друзями, як такого, не було. Одна з моїх близьких подруг знає мене ще зі школи – вона спостерігала за моїми змінами і підтримувала мене. Думаю, їй не важко було почати звертатися до мене за новим ім'ям, у іншому роді – адже я залишився тою самою людиною, з якою вона вже давно дружить. З батьками камінг-аут був подвійний, спочатку я зізнався, що мені подобаються дівчата, а потім - що я відчуваю себе хлопцем. Це, звісно ж, ніяк не пов'язані речі, бо трансгендерні люди можуть бути як гетеро-, так і гомосексуальними. Батькам усе це було зовсім незрозуміло, а мені було страшно. Але зараз ситуація краща. Не можу сказати, що батьки мене повністю приймають, але вони хоча б стараються мене зрозуміти. І я це дуже сильно відчуваю.

Автор ілюстрації: [Євген Якшин](https://www.instagram.com/ev.yakshin/)
