---
contentType: articles
path: why-you-need-sextoys-in-your-life
title: Чому кожному у 2020 році потрібні секс-іграшки?
subtitle: 'Розповідаємо, навіщо тобі секс-іграшки та чи викликають вони залежність.'
image: /assets/uploads/leto_proshlo.jpg
image_alt: секс-іграшки бувають різні і вони потрібні кожному
carousel_featured: true
tags:
  - ''
related_sidebar:
  - path: clitor-i-tochka-g-scho-take-zhinochyi-orgasm-i-yak-yoho-dosiahty
related_bottom:
  - path: why-no-orgasm
  - path: scho-take-masturbacia-i-chy-ce-normalno
  - path: analnyi-seks-shcho-potribno-znaty-yakshcho-hochesh-poeksperymentuvaty
publishTime: 2019-12-26T16:22:51.874Z
metaKeywords: >-
  сексуальна освіта, сексуальна освіта вперше, сексуальна освіта для підлітків,
  сексуальна освіта в україні, сексуальна освіта в школах, сексуальное
  образование, секс образование, сексуальное образование вперше, зачем нужны
  секс-игрушки, зависимость от вибратора, залежність від вібратора, навіщо треба
  вібратор, як обрати вібратор, кому треба вібратор. вибрати вібратор, как
  выбрать секс-игрушку, залежність від секс іграшок, користь від секс іграшок,
  зависимость от секс игрушек, польза секс игрушеккак пользоваться
  секс-игрушками, як обрати секс іграшку, навіщо потрібні секс іграшки, мені
  треба секс іграшка, треба секс іграшка, секс игрушки, секс с игрушками,
  игрушки для секса, интим игрушки, интимные игрушки, сексуальные игрушки, бдсм
  игрушки, секс ігрушки, игрушки для взрослых
metaDescription: >-
  Кожен і кожна з вас має додати використання секс-іграшок до свого bucket list
  на нове десятиліття. І ось чому:
---
_Матеріал підготовлено в партнерстві з [LOVESPACE](https://1sex-shop.com/?utm_campaign=vpershe). Наприкінці тексту тебе чекає промокод зі знижкою 10% на секс-товари._

Секс-іграшками користуються або фетишисти, які не можуть отримати оргазм за межами своїх “червоних кімнат”, або нещасні самітники без шансу на секс хоча б із кимось. Хіба не так? Та нє! Кожен і кожна з вас має додати використання секс-іграшок до свого bucket list на нове десятиліття. І ось чому: 

## **Секс-іграшки допомагають зрозуміти себе**

По-перше, іграшки допоможуть розібратися, чого тобі взагалі хочеться. За їх допомогою ти можеш вивчити своє тіло, знайти нові ерогенні зони й розвинути ті, про які вже знаєш. Мастурбація — це реально найлегший спосіб поліпшити своє сексуальне життя. Без неї життя було б сірим та нудним.

“Але мастурбувати можна руками, душем або навіть стисканням ніг, — скажеш ти, — а іграшки взагалі-то дорогі, страшні й дзижчать на всю квартиру!”

Так, мастурбувати можна як завгодно, це безкоштовно і майже завжди безпрограшно. Але якщо ти вже десять років мастурбуєш руками, невже не хочеться спробувати чогось нового? 

Я, наприклад, обожнювала мастурбувати руками, поки була підлітком, але коли дізналась від подруги, що можна робити це струменем води, — відразу перемкнулася на цей спосіб. Тому що: а) це було простіше; б) відчуття були іншими; в) оргазм був набагато інтенсивнішим. Так само працюють і секс-іграшки: оргазми від мастурбації руками та від одночасної кліторальної та вагінальної стимуляції зовсім різні! А для того, щоб зрозуміти, що конкретно тобі допомагає отримати максимальне сексуальне задоволення, потрібно експериментувати — ми ж усі унікальні сніжинки!

## **Секс-іграшки — ключ до оргазму**

По-друге, секс-іграшки можуть допомогти з досягненням оргазму, якщо він не настає — як тим, хто не може його отримати зовсім, так і тим, хто хоче отримувати оргазм від різних видів стимуляції. Досягти оргазму під час сексу для дівчини не так і просто! Лише [65% гетеросексуальних жінок](https://www.ncbi.nlm.nih.gov/pubmed/28213723) отримують його в “більшості випадків”. Тому якщо ти хочеш досягати оргазму під час сексу з партнером — використовуй секс-іграшки до, після чи під час процесу. 

Деякі іграшки — наприклад, вакуумні кліторальні стимулятори, — дають 100-відсоткову гарантію оргазму. 100-відсотковий оргазм, сестричко! Нам точно більше не потрібні чоловіки… (жартую :)).

## **Секс-іграшки поліпшують стосунки**

Більше ніж [50% гетеросексуальних жінок користуються секс-іграшками,](https://www.jsm.jsexmed.org/article/S1743-6095(15)33340-3/fulltext) 40% з них —  під час сексу з партнерами. І, всупереч стереотипам, більшості чоловіків це також у кайф!

Іграшки не лише допомагають зробити оргазми частішими та інтенсивнішими, але також урізноманітнюють твоє статеве життя. Член або язик партнера ніколи не зможуть відтворити ефект від вібратора або вакуумного стимулятора. 

Але це не означає, що іграшки повинні замінити вам партнера. Тому що секс — це не лише стимуляція. Іграшки не зможуть прошепотіти на вушко, як класно ти виглядаєш, не зможуть обійняти, поцілувати чи ляснути по попі. Їх варто сприймати лише як додаткові способи зробити приємно собі й партнеру.

Крім того, секс-іграшки часто мають позитивний ефект на стосунки загалом. [Дослідження доводять](http://www.tandfonline.com/doi/full/10.1080/00224499.2015.1137854), що пари, яким класно разом, часто користуються іграшками й відкриті до експериментів у ліжку. Усе логічно, адже секс — це важлива складова частина життя людини. А секс-іграшки не лише поліпшують ваш секс, а й допомагають розповісти про власні фантазії та втілити їх у життя.

## **Секс-іграшки корисні для здоров’я**

Класний секс сам собою максимально корисний для здоров’я. Оргазми — це якісне знеболювальне, вони поліпшують імунітет та [настрій](https://www.psychologytoday.com/us/blog/all-about-sex/201607/would-more-sex-really-make-you-happier). 

Деякі вібратори, до того ж, допомагають жінкам, що відчувають біль від проникнення (наприклад, у разі вагінізму), навчитися отримувати від нього насолоду. Окрім цього, вони сприяють заживленню вагіни в жінок, що пережили гінекологічні операції чи пологи. 

Тому до дідька діаманти! Найкращі друзі дівчат — це секс-іграшки ;)

## **А хіба секс-іграшки не викликають залежність?**

НІ. Це ще одна брехня, якою намагаються контролювати нашу сексуальність. У народі вірять, що якщо почати користуватися вібратором, то стимуляція від рук, пеніса чи язика не даватиме такого задоволення, як раніше. Але це неправда! Наприклад, я почала кінчати від старого доброго сексу з проникненням після того, як почала користуватися вібратором. 

Насправді так, після інтенсивної вібростимуляції шкіра може оніміти й частково втратити чутливість, незалежно від того, клітор це чи вухо. Але оніміння триває максимум годину і ніколи [не призводить](https://www.bustle.com/p/do-vibrators-affect-your-ability-to-orgasm-how-sex-toys-affect-your-climaxes-long-term-7662166) до довгочасної втрати чутливості. 

Якщо після вібратора складніше досягти оргазму руками, не лякайся! Просто комбінуй використання іграшок зі стимуляцією руками, водою чи язиком партнера. Головне — отримувати максимум задоволення, а все інше — дрібниці!   

Тому якщо хочеш на Новий рік зробити собі подарунок, що стовідсотково поліпшить твоє життя, ось тобі [знижка 10% за промокодом **_vpershe_** в LOVESPACE.](https://1sex-shop.com/?utm_campaign=vpershe)

- - -

[LOVESPACE](https://1sex-shop.com/?utm_campaign=vpershe) — це простір секс-товарів і секс-знань, у якому професіонали допоможуть із вибором іграшок і розкажуть, що і як працює. LOVESPACE — це про фантазії, експерименти, комфорт і безпеку.

_Промокод можна ввести в полі “коментар до замовлення”, написати в особисті на сторінках магазину в соцмережах чи озвучити під час офлайн-купівлі. Ця знижка не комбінується з іншими акціями ;)_

---

**Авторка тексту:** Катя Мячіна

**Автор ілюстрації:** [Євген Якшин](https://www.instagram.com/ev.yakshin/)
