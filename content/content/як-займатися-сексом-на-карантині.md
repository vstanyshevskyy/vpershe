---
contentType: articles
path: seks-na-karantyni
title: Як займатися сексом на карантині?
subtitle: Правила безпеки під час карантинного сексу
image: /assets/uploads/dreamer_3d_agabartosz_nontypo.png
image_alt: Правила безпеки під час карантинного сексу
carousel_featured: true
tags:
  - секс
related_sidebar:
  - path: analnyi-seks-shcho-potribno-znaty-yakshcho-hochesh-poeksperymentuvaty
related_bottom:
  - path: scho-take-masturbacia-i-chy-ce-normalno
  - path: clitor-i-tochka-g-scho-take-zhinochyi-orgasm-i-yak-yoho-dosiahty
publishTime: 2020-03-28T10:18:14.508Z
metaKeywords: >-
  сексуальна освіта, сексуальна освіта вперше, сексуальна освіта для підлітків,
  сексуальна освіта в україні, сексуальна освіта в школах, сексуальное
  образование, секс образование, сексуальное образование вперше, карантин,
  сексуальне здоров'я, як займатися сексом, правила сексу, секс на карантині,
  мастурбація, як правильно мастурбувати, як мастурбувати, секс іграшки,
  сексуальні іграшки, секс товари
metaDescription: 'Розказуємо, як безпечно та приємно займатися сексом на карантині '
---
1. Користуйся презервативами! Так, коронавірус не передається статевим шляхом, чого не можна сказати про всі венеричні захворювання. Вони послаблюють твою імунну систему, якій зараз потрібні всі сили, щоб не захворіти. До того ж кому в такі буремні часи хочеться неочікувано завагітніти? До того ж, коронавірус також передається через фекалії, тому обережно з оральним сексом.

2. Мий руки з милом перед будь-яким фізичним контактом щонайменше 20 секунд. Так, це не захистить тебе чи тво_ю партнер_ку, якщо один з вас уже захворів, проте допоможе, якщо ви торкалися поверхонь, на яких був вірус, і принесли його із собою в постіль. Кілька 20-секундних мотивів, які можна наспівувати під час миття рук: тричі "We will rock you", приспів "Hey Jude", двічі приспів “Ну где же ваши ручки” :)

3. Намагайся обмежити кількість партнерів і нових сексуальних контактів на час карантину. Крім того, зустрічі з незнайомими людьми з дейтингових застосунків тепер можуть відбуватися лише в них або в тебе вдома, тому це також робить побачення менш безпечним. Ліпше закупитися новими класними секс-іграшками й поки дарувати собі оргазми самостійно або з партнером/-кою, що живе разом з тобою. 

4. Секстинг! Нові побачення все ще можливі, просто у віртуальному форматі. Пам’ятай про правила безпеки — не роби фоток, де видно твоє обличчя, якісь упізнавані татуювання чи елементи декору твоєї квартири, і все буде супер! Перша зустріч може бути дуже багатообіцяльною, якщо перед цим ви 2 тижні обмінювалися гарячими повідомленнями!

5. Затарся секс-іграшками й лубрикантом. Усі вихваляються, як вони вивчатимуть нові мови й проходитимуть онлайн-курси під час карантину, проте ми знаємо, що такі обіцянки часто залишаються невиконаними. То, може, просто розслабитися й подарувати собі кілька оргазмів? До речі, мастурбація зміцнює імунну систему, а оргазми допомагають боротися з відчуттям тривоги. На такі непевні часи — те, що лікар прописав! Проте секс-іграшки потрібно мити особливо ретельно, адже вірус може осідати також на їхній поверхні.

6. Намагайся знизити кількість поцілунків, обіймів й інших близьких контактів облич на час епідемії. Звісно, знову ж таки, якщо ти вже живеш з інфікованою людиною, то запобігти хворобі це не допоможе, проте уникнення такого контакту з друзями, знайомими чи сусідами може допомогти. 

Успіхів у ці непрості часи й будьте здоровими!
