---
contentType: post
category: sex
path: no-orgasm-frigidity
title: Не можу отримати оргазм. Я фригідна?
subtitle: 'Розказуємо, чому в 21 сторіччі фригідних жінок не буває'
image: /assets/uploads/promenyala.jpg
image_alt: 'дівчина переживає, що вона фригідна, бо не отримує оргазму'
tags:
  - секс
  - оргазм
related_sidebar:
  - path: clitor-i-tochka-g-scho-take-zhinochyi-orgasm-i-yak-yoho-dosiahty
related_bottom:
  - path: yak-dosyahty-orgazmu-pid-chas-seksu-masturbaciia-yoha-ta-eksperymenty
  - path: why-no-orgasm
publishTime: 2020-01-13T13:55:51.558Z
metaKeywords: >-
  нет оргазма, фригидность, оргазм, женский оргазм, вагинальный оргазм,
  фригидность это, оргазм это, оргазм у женщин, оргазм женщины, оргазм женский,
  коргазм, оргазм во время секса, як получити оргазм, сильний оргазм, не могу
  получить оргазм, получить оргазм, секс без оргазма, отсутствие оргазма,
  признаки женского оргазма, вагинальный оргазм, девушка не получает оргазм,
  фригидность лечение, фригидность у женщин, фригидные женщины, фригидность
  причины, лечение фригидности, нет вагинального оргазма, не могу достичь
  оргазма, признаки фригидности, фригидность симптомы, причины фригидности,
  женская фригидность, никогда не было оргазма, я фригидна, не испытываю
  вагинальный оргазм, если женщина не получает оргазм, нет оргазма у женщины,
  нету оргазма, если нет оргазма, процент фригидных женщин, психологическая
  фригидность, фригідність, фригідна це, що таке фригідність, фригідність у
  жінок, фригідна жінка, нема оргазму, оргазм, жіночий оргазм. що таке оргазм,
  як отримати оргазм, оргазм у жінок, оргазм жінки, як досягти оргазму, оргазм
  дівчат, сексуальна освіта, сексуальна освіта вперше, сексуальна освіта для
  підлітків, сексуальна освіта в україні, сексуальна освіта в школах,
  сексуальное образование, секс образование, сексуальное образование вперше   
metaDescription: >-
  Фригідними називають жінок, які не мають сильного сексуального бажання, не
  бажають конкретного чоловіка, ухиляються від сексу з партнером, та навіть
  феміністок, які не погоджуються виконувати традиційні гендерні ролі. Що ж
  насправді стоїть за словом “фригідність”? Такий діагноз дійсно існує чи це
  пережитки патріархату?
---
Фригідними [називають жінок](https://books.google.com.ua/books?id=OPWADAAAQBAJ&pg=PA209&lpg=PA209&dq=frigidity+feminism&source=bl&ots=_yvD1c_uZJ&sig=ACfU3U0sqbIanLjy89fLEo-fEPQ6CSetkA&hl=en&sa=X&ved=2ahUKEwjMuu2p4JHmAhVmxosKHZuEAwUQ6AEwBnoECAkQAQ#v=onepage&q=frigidity%20feminism&f=false), які не мають сильного сексуального бажання, не бажають конкретного чоловіка, ухиляються від сексу з партнером, та навіть феміністок, які не погоджуються виконувати традиційні гендерні ролі. Що ж насправді стоїть за словом “фригідність”? Такий діагноз дійсно існує чи це пережитки патріархату?

## Що таке фригідність?

У 1920-х термін “фригідність” можна було почути на кожному кроці. Сто років потому він уже, на щастя, не використовується: його давно [поховали](https://www.researchgate.net/publication/324026859_The_Invention_of_the_Unsexual_Situating_Frigidity_in_the_History_of_Sexuality_and_in_Feminist_Thought) як клінічний діагноз, замінивши толерантнішим і чіткіше сформульованим поняттям _гіпоактивного розладу сексуального бажання_. Це[ означає](https://www.mayoclinicproceedings.org/article/S0025-6196(16)30596-1/fulltext) відсутність сексуального потягу, бажання або задоволення від сексу з невідомих причин.

Гіпоактивний розлад сексуального бажання [не варто плутати](https://www.longdom.org/open-access/asexuality-dysfunction-or-sexual-orientation-2161-038X-1000185.pdf) з асексуальністю. Щоб відрізнити їх, користуємося старим-добрим правилом: якщо вам та оточенню це не заважає, це не розлад. Асексуальність не має зв’язку з жодним сексуальним розладом — це свідоме небажання людини сексу, незалежно від наявності або відсутності збудження. Тому якщо ти не відчуваєш збудження, не хочеш сексу і тобі так жити комфортно — це ок, ми щасливі за тебе! :)

## Коли відсутність бажання є проблемою?

На щастя, на противагу культурним стереотипам, загальноприйнятий посібник з психологічних розладів дає чітко визначені [симптоми гіпоактивного розладу сексуального бажання](https://www.psychiatry.org/psychiatrists/practice/dsm), який ми звикли називати фригідністю. Отож варто бити на сполох, якщо ти:

* майже/взагалі не цікавишся сексуальними діями;
* майже/взагалі не маєш сексуальних фантазій та думок про секс;
* майже/взагалі не ініціюєш секс та не відповідаєш на ініціативу з боку партнера;
* майже/взагалі не відчуваєш задоволення у 75—100% сексуальних дій;
* майже/взагалі не цікавишся зовнішніми або внутрішніми еротичними стимулами (тебе не заводить ні якийсь еротичний досвід, ні навіть прилив крові до геніталій);
* майже/взагалі не маєш приємних генітальних та позагенітальних відчуттів у 75—100% сексуальних дій.

Для того, щоб поставити діагноз, потрібно мати принаймні **три симптоми**, які помітні **тривалий час** та **заважають** пацієнту нормально жити. Та перш ніж записувати себе в ряди фригідних, подумай, чи не впливає на твоє бажання якийсь інший фактор.

## Я не хочу сексу. Зі мною щось не так?

Не треба одразу діагностувати в себе розлад сексуального бажання! Концепція фригідності зіграла із самою ідеєю сексуального потягу злий жарт: замість того, щоб допомагати тим, хто дійсно має проблеми в сексуальній сфері, цей термін зробив ненормальними всіх, хто час від часу не хоче свого партнера чи не лізе на стінку без сексу. 

Насправді ж у сексі набагато більше нормальних речей, аніж патологій. Не отримувати оргазму під час кожного сексу для жінки — це (на жаль) [норма](https://www.ncbi.nlm.nih.gov/pmc/articles/PMC3894744/#R26). Не фанатіти від ідеї разом подивитися порно або не збуджуватися від цього — це теж ок. І навіть не хотіти свого партнера так само сильно, як і на початку стосунків — це [жизка](https://link.springer.com/article/10.1007/s10508-018-1175-x), а не сигнал про небезпеку. Додай до цього низку інших факторів (стрес, втому від роботи чи навчання, недосипання чи новий сезон улюбленого серіалу), і стає реально дивно, що нам узагалі хочеться займатися сексом :) 

## Як підвищити сексуальне бажання?

Гарні новини: “хакнути” своє сексуальне бажання [можна](https://books.google.com.ua/books?id=5IhuDwAAQBAJ&pg=PT1&dq=project+woman&hl=en&sa=X&ved=0ahUKEwjG3sqI3ZHmAhUqAhAIHdsxA3YQ6AEIKTAA#v=onepage&q=project%20woman&f=false). Наприклад, жіночий оргазм відбувається насамперед у мозку. Тому саме з ним потрібно попрацювати, щоб підвищити своє сексуальне бажання. 

Емілі Нагоскі, авторка бестселеру “Як хоче жінка”, [рекомендує ](https://books.google.com.ua/books?id=i6Z-BAAAQBAJ&printsec=frontcover&dq=emily+nagoski+how&hl=en&sa=X&ved=0ahUKEwiK0p_H3pHmAhVskIsKHZD8CDUQ6AEIKTAA#v=onepage&q=emily%20nagoski%20how&f=false)почати з простого — скласти список того, що тебе збуджує і що вбиває бажання. Стимулювати його можуть слова партнера, задоволеність власним тілом, відсутність поспіху чи нове місце. Заважати — ревнощі, втома, пізній час доби, кволість партнера чи навіть запах у кімнаті. Поступово знищуй те, що стає на заваді твоєму збудженню — купи свічки, щоб змінити освітлення, навчись любити своє тіло, щоб не думати про вигляд свого животика під час сексу, і обов’язково розмовляй з партнером. Разом попрацюйте над тим, щоб додати у своє інтимне життя максимум того, що тебе збуджує: спробуйте нові позиції та техніки, додайте іграшки чи лубриканти, зробіть це в новому місці. 

Але не тисни на себе, адже думки про те, що ти маєш хотіти сексу, [лише приглушать твоє бажання ним займатися](https://books.google.com.ua/books?id=ZuNTDwAAQBAJ&printsec=frontcover&dq=viva+la+vagina&hl=en&sa=X&ved=0ahUKEwin-6-H35HmAhXGl4sKHcVHDWwQ6AEIOTAC#v=onepage&q=viva%20la%20vagina&f=false). Комунікація з партнером і прийняття себе — два важливі кити збудження дівчини. Тож трохи практики — і збудження вже навряд покине твоє сексуальне життя.  

Якщо ж тобі й без сексу нормально живеться, це теж ок! Ми всі різні, а ідеї про “фригідність” чи, навпаки, “німфоманію” суспільство переважно використовує, щоб стримувати жіночу сексуальність. А ми не хочемо, щоб ти стримувала себе! Тому слухай своє тіло та довіряй його потребам, і все інше теж буде класно! :)

Авторка тексту: Юлія Ігнатуха

Автор іллюстрації: [Євген Якшин](https://www.instagram.com/ev.yakshin/)
