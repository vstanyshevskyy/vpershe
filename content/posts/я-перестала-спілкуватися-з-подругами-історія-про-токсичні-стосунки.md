---
contentType: post
category: relationships
path: toxichni-stosunky-perestala-spilkuvatysia-z-druziamy
title: 'Я перестала спілкуватися з друзями: токсичні стосунки'
subtitle: 'Чому деколи стосунки, що здаються ідеальними, насправді є токсичними'
image: /assets/uploads/vpershe-toxic-stories-main.jpg
image_alt: ідеальні стосунки деколи можуть виявитися токсичними
carousel_featured: false
carousel_image: /assets/uploads/vpershe-toxic-stories-karusel.jpg
carousel_image_alt: ідеальні стосунки деколи можуть виявитися токсичними
list_image: /assets/uploads/vpershe-toxic-stories-karusel.jpg
list_image_alt: ідеальні стосунки деколи можуть виявитися токсичними
tags:
  - стосунки
  - пубертат
  - історії
relatedSidebarMobilePosition: 4
relatedSidebarMobileTitle: "Цікаве для тебе"
publishTime: '2018-09-18T18:55:50+03:00'
metaKeywords: >-
  близькі люди, токсичні стосунки, токсичні близькі, токсичні друзі, токсичний
  партнер, токсична партнерка, токсичний друг, токсична подруга, погані
  стосунки, стосунки стали поганими, мені некомфортно в стосунках, з мене
  сміються, мене дражнять, що робити в токсичних стосунках, як вийти з токсичних
  стосунків, чому ревнує, чому шантажує, чому не любить, чому погрожує, він мене
  не любить, він мене ревнує, забороняє спілкуватися з друзями, зобороняє
  спілкуватися з подругою, як вибрати між хлопцем та подругою, хлопець чи друзі,
  примушує вибирати, токсичные отношения, ревнует, он злится, парень кричит,
  парень запрещает, девушка запрещает, контролирует, близкие люди, близкие
  отношения, отношения испортились, отношения плохие, как вернуть любовь, как
  влюбить снова, что делать в токсичных отношениях, как выйти из токсичных
  отношения, токсичные друзья, друзья смеются, друзья издеваются, буллинг,
  булінг
metaDescription: >-
  Я вперше закохалася у чотирнадцять. Зараз я не впевнена, чи мені дійсно
  хотілося цього досвіду, але тоді здавалося, що наявність хлопця зробить мене
  більш прикольною. А ще було дуже цікаво пошвидше спробувати усе вперше. Хай
  там як, наші стосунки тривали більше року, але з їх наслідками я розбираюся й
  досі, хоча з того часу пройшло майже 8 років. Тоді, та й протягом ще кількох
  років після нашого розриву, мені здавалося, що це були найкращі і найприємніші
  часи у моєму житті. Аж потім я зрозуміла, що наші почуття та стосунки були
  отруєні токсичністю і тим, що психологи називають співзалежністю.
---
_Я вперше закохалася у чотирнадцять. Зараз я не впевнена, чи мені дійсно хотілося цього досвіду, але тоді здавалося, що наявність хлопця зробить мене більш прикольною. А ще було дуже цікаво пошвидше спробувати усе вперше. Хай там як, наші стосунки тривали більше року, але з їх наслідками я розбираюся й досі, хоча з того часу пройшло майже 8 років. Тоді, та й протягом ще кількох років після нашого розриву, мені здавалося, що це були найкращі і найприємніші часи у моєму житті. Аж потім я зрозуміла, що наші почуття та стосунки були _[отруєні токсичністю](https://vpershe.com/articles/vse-skladno-toksychni-stosunky)_ і тим, що психологи називають співзалежністю. (_[Співзалежність](http://pryahi.indeep.ru/psychology/shorohova_01.html)_ — патологічний стан, що характеризується глибоким проникненням і сильною емоційною, соціальною або навіть фізичною залежністю від іншої людини.)_

**Історія про перші стосунки: Катя, 22**

Все починалося прекрасно і на перший погляд здавалося таким і далі . Він був уважним і турботливим до мене, часто казав, що любить мене і хоче для мене найкращого. У розпалі підліткового віку та на тлі конфліктів із батьками, він здавався єдиною людиною, яка дійсно була до мене небайдужою. У якийсь момент я так поринула у цю романтику, що й не помітила, як перестала спілкуватися з подругами та друзями. На те, що обранець не подобався моїм батькам, я теж, звісно, не зважала. Що вони можуть розуміти, - думала я. А вони у той час, мабуть, вже почали помічати не лише його величезний вплив на моє життя, а й мою на нього реакцію.

Я багато плакала, якщо ми сварилися - а після перших місяців сварилися ми доволі часто. Через відсутність досвіду і розуміння, якими мають бути стосунки, я вважала нормальними і його ревнощі до усього на світі, і його образливі зауваження стосовно моїх смаків. Якщо ми любимо одне одного, яка різниця, що слухати та читати, - здавалося мені... Тоді я не розуміла, що така поведінка з його сторони ізолювали мене від світу, зосереджуючи моє життя лише на наших стосунках. Не дивно, що коли за півтора роки ми остаточно розійшлися, я не лише жахливо переживала саму втрату, а й страждала через [відсутність навколо мене людей](https://vpershe.com/articles/mene-nikhto-ne-rozumiye-i-meni-samotnio), яким я могла б довіритись і попросити про підтримку. Крім того, я почувалася винною перед подругами, з якими я припинила спілкування через ці стосунки. 

- - -

Згадую тепер, як за кілька днів після остаточного розриву я плакала на балконі, не вірячи словам, що перше кохання ніколи не стає останнім, бо була впевнена у тому, що любитиму цього хлопця усе своє життя. Але час дійсно лікує - вже за півроку я прийшла до тями і поновила стосунки з усіма, з ким хотіла і могла. Життя продовжувалося. Проте ще кілька моїх романтичних досвідів після того були частково або токсичними, або співзалежними. І зрозуміло, що це ставалося не лише через невдалих партнерів, яких я обирала, а й тому, що я сама й гадки не мала, як мають виглядати здорові стосунки. Якщо токсичність та співзалежність видавалися мені нормальними, як я могла навчитися відстоювати свої особисті кордони і говорити “ні”?

Зараз я також не можу сказати, що повністю позбавилася цих моделей поведінки, навчилася відмовляти та відстоювати себе. Але після кількох, подібних на перший, досвідів я нарешті задумалася, чому так відбувається. Перечитуючи книжки з психології та рефлексуючи над своєю поведінкою, я зрозуміла, що насправді вся ця історія почалася ще задовго до першого кохання, у моїй родині. А працювати з установками, що закладались у дитинстві, звісно, найважче. Але тепер я принаймні помічаю, коли вони стають на заваді здоровим стосункам, та не боюся говорити про це із романтичними партнерами та друзями. Я також почуваюся більш впевнено у тому, щоб радити щось своїм близьким, якщо вони опиняються у токсичних стосунках, адже добре пам’ятаю, як мені бракувало таких порад тоді, коли я сама в них перебувала.

Авторка ілюстрації: [Aga Bartosz](https://www.instagram.com/agabartosz/)
