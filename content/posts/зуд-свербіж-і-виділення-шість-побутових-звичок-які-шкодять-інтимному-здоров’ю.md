---
contentType: post
category: body
path: >-
  zud-sverbizh-i-vydilennya-shist-pobutovykh-zvychok-yaki-shkodyat-intymnomu-zdorovyu
title: >-
  Зуд, свербіж і виділення: шість побутових звичок, які шкодять інтимному
  здоров’ю
subtitle: >-
  Розповідаємо про те, які зі щоденних звичок можуть викликати зуд, свербіж чи
  виділення
image: /assets/uploads/снимок-экрана-2019-04-15-в-23.47.38-1-.png
image_alt: >-
  Зуд, свербіж і виділення: шість побутових звичок, які шкодять інтимному
  здоров’ю
tags:
  - тіло
  - здоров'я
related_sidebar:
  - path: pershyy-pryyom-do-hinekoloha
related_bottom:
  - path: mify-pro-statevi-infekciyi
  - path: scho-take-vpl
  - path: scho-take-virus-papilomy-liudyny
  - path: bolyuchi-misyachni-scho-robyty
publishTime: 2019-10-17T18:26:19.061Z
metaKeywords: >-
  гинеколог онлайн, раздражение на половых губах, зуд во влагаліще причины,
  жжение после секса, зуд в уретре, зуд во влагаліще без выделений, зуд в
  промежности у пожилых женщин, зуд на половых губах, жжение при мочеиспускании
  у женщин, жжение во влагаліще лечение, зуд наружных женских органов без
  выделений, зуд и жжение без выделений, зуд влагалища, кандидоз гинекология,
  зуд в полов органах у женщин лечение, жжение в заднем проходе, чешутся половые
  губы, зуд половых губ, зуд во влагаліще лечение дома, зуд и жжение у женщин
  лечение в домашних условиях, жжение во влагалище, жжение при мочеиспускании,
  зуд в промежности, зуд половых органов, зуд половых, зуд во влагаліще, жжение,
  гинекология, білі сирнисті виділення, сироподібні виділення у жінок, свербіж
  та печіння статевих органів, свербіння статевих губ, печіння і свербіж
  статевих органів, свербіж полових органів, свербіж жіночих статевих органів,
  білі виділення з неприємним запахом, печіння статевих губ, жовті виділення у
  жінок, свербіж статевих органів у жінок лікування, густі білі виділення,
  виділення у жінок з неприємним запахом, зуд полових органів у жінок форум,
  свербіж і печіння статевих органів лікування, білі виділення у жінок, свербіж
  статевих губ, зуд полових органів у жінок лікування, білі виділення з піхви,
  свербіж статевих органів, зуд полових органів у жінок, зуд полових органів,
  виділення у жінок, білі виділення, сексуальна освіта, сексуальна освіта
  вперше, сексуальна освіта для підлітків, сексуальна освіта в україні,
  сексуальна освіта в школах, сексуальное образование, секс образование,
  сексуальное образование вперше
metaDescription: >-
  Ми чудово знаємо, як доглядати за ротовою порожниною, але коли йдеться про
  інтимну гігієну, дуже часто не відрізняємо міфів від офіційних рекомендацій. І
  це стосується не лише суперечливих методів, як спринцювання чи підмивання
  антибактеріальним милом. Навіть розповсюджені звички можуть спричинити
  проблеми з інтимним здоров’ям, тож будь уважною!
---
Ми чудово знаємо, як доглядати за ротовою порожниною, але коли йдеться про інтимну гігієну, дуже часто не відрізняємо міфів від офіційних рекомендацій. І це стосується не лише суперечливих методів, як спринцювання чи підмивання антибактеріальним милом. Навіть розповсюджені звички можуть спричинити проблеми з інтимним здоров’ям, тож будь уважною!

## 1. Синтетична білизна

Синтетичні трусики — це зручна, досить приваблива і бюджетна альтернатива білизні з натуральних матеріалів. Вони сучасніші, ніж бавовняні трусики, і точно дешевші, ніж шовкова білизна. Але розраховуватися за цей профіт доведеться власним здоров’ям: якщо натуральні тканини дають шкірі дихати, синтетика позбавляє тіло цієї можливості. Це створює такий собі “парниковий ефект”: у тебе в трусиках виникає тепле вологе середовище, яке так любить патогенна мікрофлора. Це значно підвищує ризик розповсюдження грибкових інфекцій і [появи бактеріального вагінозу](https://www.ncbi.nlm.nih.gov/pubmed/24746421/). Те саме стосується і [занадто тісної білизни](https://www.ncbi.nlm.nih.gov/pmc/articles/PMC6011108/). 

_Тому краще приберегти улюблені синтетичні трусики для особливих моментів, а щодня носити базову білизну із натуральних матеріалів._

## 2. Щоденні прокладки

Незважаючи на назву, щоденні проклади краще не використовувати щодня. Власне, їх краще не використовувати ніколи, адже єдине їхнє завдання — заслона білизни від вагінальних виділень. А бонусом до цього йде блокування циркуляції повітря та підвищення вологості, що, як і у випадку із синтетичною білизною, стає причиною виникнення та розповсюдження [грибкових інфекцій](https://books.google.com.ua/books?id=0flWgd3OJLEC&pg=PA243&lpg=PA243&dq=panty+liners+risks&source=bl&ots=y0gU5wDkn5&sig=ACfU3U15ijv6hnKnDI6LV18_BmtLB2m74Q&hl=en&sa=X&ved=2ahUKEwi1zrHN1pPlAhVD1qYKHUHND_U4ChDoATAIegQICRAB#v=onepage&q=panty%20liners%20risks&f=false). Винятком можуть бути [прокладки, що дихають](https://www.researchgate.net/publication/51529967_The_effect_of_breathable_panty_liners_on_the_female_lower_genital_tract). Однак часто така назва — не більше ніж рекламний хід (“дихає” там насправді верхній шар, а це не дуже поліпшує ситуацію). 

_Тож, якщо не маєш часу ретельно вивчати склад щоденок та шукати ідеальний варіант із натуральних компонентів без ароматизаторів, краще відмовся від них узагалі якнайшвидше._

## 3. Косметичні засоби для інтимної гігієни

Вам знайоме бажання відмити все “до скрипу”, щоб позбутися будь-яких запахів вульви чи вагіни? Для цього можна скористатися величезною кількістю засобів — від звичайного ароматизованого мила до нібито більш безпечного молочка для інтимної гігієни. Насправді ж це бажання не лише абсолютно зайве — бо запах твоїх геніталій абсолютно нормальний та природний, — а й небезпечне! Для того щоб підтримувати гігієну вульви, цілком достатньо звичайної води: косметичні засоби можуть [змінювати рівень PH](https://www.ncbi.nlm.nih.gov/pubmed/24009546) та впливати на природну мікрофлору або навіть викликати [алергію](https://books.google.com.ua/books?id=To7SBQAAQBAJ&pg=PA59&lpg=PA59&dq=feminine+hygiene+product+allergy&source=bl&ots=zHazFieVbt&sig=ACfU3U2hhRE_X-zDkLsdRaRmmv8s9oyg5w&hl=en&sa=X&ved=2ahUKEwjE8dLq3pPlAhXP0qYKHdgTCk04FBDoATACegQICBAB#v=onepage&q=feminine%20hygiene%20product%20allergy&f=false). 

_Якщо ж ти не готова відмовитися від косметики для інтимної гігієни або відчуваєш дискомфорт від її відсутності, звернися до гінеколога, щоб дібрати максимально делікатний засіб, прийнятний для твоєї мікрофлори._

## 4. Миття вагіни

Якщо про шкоду спринцювання кричать на кожному кроці (хоча навіть в Америці цим і досі займається [чверть жінок](https://www.ncbi.nlm.nih.gov/pubmed/27122262)), то поради щодо правильного догляду за гігієною вагіни трапляються вкрай рідко. Це пов’язано як із банальним браком інформації, так і з не досить чітким роз’ясненням, що таке вульва (зовнішня частина геніталій — статеві губи, голівка клітора та вхід до піхви) і власне вагіна (внутрішня частина статевих органів). І якщо вульву дійсно потрібно мити 1-2 рази на день, то [вагіну взагалі не варто чіпати](https://www.healthline.com/health/how-to-clean-your-vagina#how-to-wash) (крім тих випадків, коли ти чіпаєш її під час мастурбації ;)). 

_Матінка-природа подумала про все заздалегідь — вагіна чудово здатна_ [_самостійно очищуватися_](https://www.healthline.com/health/how-to-clean-your-vagina#if-you-use-these-products)_, у результаті чого й утворюються вагінальні виділення. Застосування мила, інтимних гелів та навіть води можуть змінити вагінальну мікрофлору і_ [_зменшити її захисні функції_](https://books.google.com.ua/books?id=5IhuDwAAQBAJ&pg=PT1&dq=project+woman&hl=en&sa=X&ved=0ahUKEwiZj97tjJTlAhWqpIsKHfQ1BggQ6AEIKTAA#v=onepage&q=project%20woman&f=false)_, тому, пліз, не треба._

## 5. Нерегулярна зміна рушників

Здавалося б, часто змінювати рушник, яким ми витираємо чисте тіло, немає потреби. Та насправді все трохи складніше: в ідеалі для інтимної гігієни має бути окремий рушник, прати який потрібно окремо від решти одягу (за винятком білизни) [раз на 2-3 дні](https://books.google.com.ua/books?id=E3SLDwAAQBAJ&printsec=frontcover#v=onepage&q&f=false). Річ у тому, що щоразу під час витирання рушником ми переносимо на нього частину своїх бактерій, які активно розмножуються в темному вологому середовищі (а чи не такою зазвичай є ванна кімната, у якій сушаться рушники?). [Одне із досліджень](https://www.researchgate.net/publication/288439550_Bacterial_occurrence_in_kitchen_hand_towels) підтвердило наявність коліформних бактерій (це такі бактерії, які живуть у фекаліях) у 90% кухонних рушників та кишкову паличку — ще у 25%. Водночас кухонні рушники зазвичай тримають у краще провітрюваних та світліших приміщеннях, ніж лазневі. 

_Якщо ж часте прання особистого рушника тебе не влаштовує, альтернативою може бути користування одноразовими паперовими рушниками — але знову ж таки варто звертати увагу на їхній склад та текстуру: вони не можуть бути жорсткими чи ароматизованими._ 

## 6. Невчасна зміна прокладок і тампонів

Інструкції на прокладках та тампонах [рекомендують](https://www.ubykotex.com/en-us/periods/pads-and-tampons/how-often-should-i-change-my-pad-) змінювати ці засоби кожні 4-6 годин — хоч і ніяк не пояснюють чому. Деякі виробники тампонів ще й додають примітку про те, що носити тампон можна [аж до 8 годин](https://tampax.co.uk/en-gb/tampax-articles/my-first-tampon/how-often-should-you-change-your-tampon) — залежно від інтенсивності менструальних виділень. Це породжує міф про те, що змінювати тампони та прокладки потрібно лише для запобігання протікань — і, зважаючи на наш із вами активний ритм життя, у це часто хочеться вірити. 

_Та ті ж виробники забувають повідомити про ще один момент: тампони і прокладки — це комфортне середовище для розмноження бактерій. Тому змінювати їх варто все ж у межах рекомендованої норми — 4-6 годин — і ні в якому разі не залишати один тампон чи прокладку на всю ніч (навіть якщо вони й називаються “нічними”)._ 

__

**Авторка тексту:** Юлія Ігнатуха

**Авторка ілюстрації:** [Саша Годяєва](https://www.instagram.com/hello_sashasasha/)
