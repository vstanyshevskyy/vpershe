---
contentType: post
category: body
path: bolyuchi-misyachni-scho-robyty
title: 'Болючі місячні: причини появи і як їх лікувати'
subtitle: 'Розказуємо про те, як позбутися болю під час місячних правильно'
image: /assets/uploads/vpershe-dochna-painful-period.jpg
image_alt: 'Розказуємо про те, як позбутися болю під час місячних правильно'
tags:
  - тіло
  - місячні
  - здоров'я
  - пубертат
related_sidebar:
  - path: vse-skladno-toksychni-stosunky
  - path: mene-nazyvaly-shlyondroyu-slutshaming-v-shkoli
  - path: mif-pro-divochu-plivu-shco-take-tsnota
  - path: yak-govoriti-pro-seks-iz-partnerom-chi-partnerkoyu-the-village
relatedSidebarMobilePosition: 4
relatedSidebarMobileTitle: "Цікаве для тебе"
related_bottom:
  - path: misiachni
  - path: pershyy-pryyom-do-hinekoloha
  - path: yak-obraty-prokladky-tampony-menstrualni-chashi
  - path: scho-take-pms
publishTime: '2018-10-22T18:29:45+03:00'
metaKeywords: >-
  місячні, сексуальна освіта, сексуальна освіта вперше, сексуальна освіта для
  підлітків, сексуальна освіта в україні, сексуальна освіта в школах,
  сексуальное образование, секс образование, сексуальное образование вперше, що
  таке місячні, все про місячні, критичні дні, місячні у дівчат, місячні у
  жінок, цикл місячних, менструація, болючі місячні, біль при менструації, біль
  в менструацію, біль в критичні дні, болючі критичні дні, болючі місячні назва,
  знеболювальні таблетки менструація, сильний біль при місячних, таблетки при
  болі в місячні, болючие месячные, болючая менструация, боль при менструации,
  боль в критические дни, болючие критические дни,  
metaDescription: >-
  В лівій руці шоколадка, в правій руці – грілка з теплою водою? Готуєшся
  героїчно зустрічати свої болючі місячні? Насправді, цю «битву» виграти досить
  просто. Однак точно не за допомогою усіляких олдскульних рецептів. Гаряча
  ванна, грілка чи настої усіляких трав тут не зарадять. Що потрібно робити, щоб
  твої місячні більше не озивалися болем – про це ми поговорили з лікаркою
  акушеркою-гінекологинею Христиною Козак.
---
В лівій руці шоколадка, в правій руці – грілка з теплою водою? Готуєшся героїчно зустрічати свої болючі [місячні](https://vpershe.com/articles/misiachni)? Насправді, цю «битву» виграти досить просто. Однак точно не за допомогою усіляких олдскульних рецептів. Гаряча ванна, грілка чи настої усіляких трав тут не зарадять. Що потрібно робити, щоб твої місячні більше не озивалися болем – про це ми поговорили з лікаркою акушеркою-гінекологинею Христиною Козак.

## Чому місячні взагалі бувають болючими?

Найчастіше місячні бувають болючими не через якусь хворобу, а з природніх причин. У матці збільшується кількість специфічних речовин зі складною назвою – простагландинів. Вони стимулюють скорочення матки, а також впливають на підвищення чутливості організму до болю. М’язи скорочуються - і це боляче. Через надлишок простагландинів може боліти спина, а також порушуватися робота шлунково-кишкового тракту. Бо ці речовини впливають і на його роботу. 

## Що ще викликає болі під час менструації?

Інколи справжньою причиною болі може бути хвороба. Наприклад, міома матки, ендометріоз, хвороби шлунково-кишкового тракту, цистит.  Під час місячних будь-яка з хвороб може доєднатися до дії простагландинів. 

## Чи можливо самостійно за відчуттями зрозуміти чи болі при місячних нормальні, чи викликані хворобою?

Діагностувати себе, звичайно, неможливо. Варто звертатися до [акушера-гінеколога](https://vpershe.com/articles/pershyy-pryyom-do-hinekoloha) і розказати про свої симптоми. Лише лікар може зрозуміти справжню причину болю і допомогти його позбутися правильно. У 95% дівчат-підлітків, які звертаються за консультацією, болі при місячних виникають саме через простагландини. 

## Коли болить живіт або спина так як під час місячних, а їх немає. Як зрозуміти, що це, наприклад, ПМС,  а не щось інше?

[ПМС](https://vpershe.com/articles/scho-take-pms), на жаль, має багато неприємних масок. Може боліти живіт, спина або голова за декілька днів до місячних. Може початися діарея, слабкість, нудота. Очевидно, що якщо ці розлади відбуваються регулярно, то це частина передменструального синдрому. ПМС, до речі, може початися аж за тиждень до самих місячних. 

## Як зрозуміти, що потрібно звертатися до лікаря, коли місячні болючі?

Болючі місячні не можна терпіти і лікувати самостійно. Потрібно звертатися до лікаря у будь-якому випадку. Лише він може зрозуміти, що болі не викликані хворобою. До того ж лікар може призначити найефективніше лікування саме для вас. 

## Яке лікування зазвичай призначає лікар-акушер за умови природньої причини болю?

Нестероїдні протизапальні препарати, тобто знеболюючі, дуже ефективні. Вони прекрасно долають болі без жодної шкоди для здоров’я. Однак щоб призначити такі препарати, лікар має переконатися, що немає ніяких додаткових хвороб.

## Як щодо оральних контрацептивів? Їх іноді призначають закордоном як ліки від менструальних болей?

Дівчина може навіть не жити статевим життям, але їй можуть призначити оральні контрацептиви. У них містяться речовини, які допомагають знеболювати менструацію. [Гормональні](https://vpershe.com/articles/scho-take-hormony-testosteron-estrogen) контрацептиви створюють певний гормональний фон та впливають на цикл місячних. Вони сприяють стоншенню внутрішньої слизистої оболонки стінки матки (ендометрію). А коли цей прошарок тонший, то й простагландинів менше.

Взагалі у світі є негативне ставлення до знеболення менструації за допомогою гормональних контрацептивів. Однак за умови правильного призначення лікарем, вони можуть піти на користь. 

## Які звички допомагають полегшити болі?

Помірна фізична активність – те, що треба. Гімнастика, плавання, аеробіка, танці – обирайте те, що любите. Звичайно ж, здоровий сон та відсутність стресу. Найважливіше – займатися усім в міру, не перенапружувати організм. 

## Менструальні міфи. Чи дійсно кава чи молочні продукти можуть погіршити болі під час місячних? Принаймні так пишуть в інтернеті.

Насправді, дієта ніяк не впливає на перебіг місячних. Науково не доведено, що певні моделі чи способи харчування можуть полегшити чи погіршити болі. Кава та молочні продукти – так само. 

## Болі під час місячних якось змінюються з віком?

Звичайно, однак це все індивідуально. Буває так, що менструація може врегулюватися до 20-24 років і перестати бути болючою. Часто болі зникають після пологів.

Авторка тексту: Ангеліна Ломакіна

Авторка ілюстрації: [Dobrochna Witczak](https://www.instagram.com/dochna_/)
