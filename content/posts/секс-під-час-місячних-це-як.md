---
contentType: post
category: sex
path: seks-misyachni
title: Секс під час місячних - це як?
subtitle: Історія про прийняття сексу під час місячних та найкращий кунілінгус в житті
image: /assets/uploads/56608880_861492737521271_7253404201856794624_n.jpg
image_alt: безпечний секс під час місячних
tags:
  - секс
  - місячні
related_sidebar:
  - path: mif-pro-divochu-plivu-shco-take-tsnota
  - path: chomu-buty-samotnim-tse-ok
  - path: bolyuchi-misyachni-scho-robyty
related_bottom:
  - path: misiachni
  - path: moi-pershi-misiachni
  - path: volossya-na-tili-yak-poliubyty
  - path: hochu-shudnuty-anoreksia-bulemia
relatedSidebarMobilePosition: 4
relatedSidebarMobileTitle: "Цікаве для тебе"
publishTime: 2019-04-06T15:35:52.357Z
metaKeywords: >-
  сексуальна освіта, сексуальна освіта вперше, сексуальна освіта для підлітків,
  сексуальна освіта в україні, сексуальна освіта в школах, сексуальное
  образование, секс образование, сексуальное образование вперше, секс під час
  місячних, секс в місячні, секс в критичні дні, секс під час менструації, Чи
  можна завагітніти під час місячних, чи можна займатися сексом під час
  місячних, чи можна займатися коханням під час місячних, чи можна займатися
  коханням після місячних, чи можна займатися коханням під час місячних відео,
  чи можна займатися коханням при місячних, чому не можна займатися коханням під
  час місячних, місячні, чи можна займатися коханням в місячні, чи можна
  займатися спортом під час місячних, що таке місячні, через скільки днів після
  місячних можна займатися коханням, критичні дні, як задовольнити чоловіка під
  час місячних, можно ли заниматься во время месячных, можно ли во время
  месячных 
metaDescription: >-
  Дисклеймер: В сексі під час місячних ймовірність підхопити інфекцію
  (наприклад, ВІЛ) набагато вища, тому що ти контактуєш безпосередньо з кров’ю
  іншої людини. Тому, щоб робити все те, що описане в історії, треба а)
  користуватися бар’єрною контрацепцією (презервативом, латексними серветками,
  рукавицями); б) пройти обстеження на всі інфекції, що передаються статевим
  шляхом (і тобі, і партнерові). Завагітніти під час місячних теж можна. Все,
  режим мамки вимкнено - насолоджуйтеся історією :)
---
_Дисклеймер: В сексі під час місячних ймовірність підхопити інфекцію (наприклад, ВІЛ) набагато вища, тому що ти контактуєш безпосередньо з кров’ю. Тому, щоб робити все те, що описане в історії, треба а) користуватися бар’єрною контрацепцією (презервативом, латексними серветками, рукавицями); б) пройти обстеження на всі інфекції, що передаються статевим шляхом (і тобі, і партнерові). Завагітніти під час місячних теж можна. Все, режим мамки вимкнено - насолоджуйтеся історією._

- - -

У мене такі стосунки, у реальність яких більшість не вірить: ми з хлопцем зустрічаємося на відстані. І я, певно, реально з країни єдинорогів, бо магія не тільки в тому, що такі стосунки в нас працюють, а й у тому, що кожного разу, як ми з хлопцем знаходили час зустрітися, пірати червоного моря обходили нас стороною, гості з Краснодару на червоних Жигулях не приїжджали, не було “тих” червоних днів календаря і червона армія не нападала. Коротше, місячні дивним чином випадали на дні, коли мого мужчини поряд не було. Але як то завжди буває, щастя не вічне. 

На другий день приїзду мого хлопця у мене почалися ВОНИ. Я повідомила йому про це одразу ж, як побачила. Потім я обережненько спитала, як він ставиться до сексу під час місячних, бо сексу таки хотілось. 

> І він сказав, що йому “взагалі ок”. Такої реакції я не очікувала, бо була чітко впевнена, що кожен чоловік ставиться до місячних як до чогось неприємного, незрозумілого і відштовхуючого. 

Але тут в голову закралась підступна думка, що може то я все напридумувала про негативне ставлення мужиків до місячних і негативно ставлюся до них насправді… я сама? 

Перший мій секс під час місячних був дуже акуратним. Ніяких екстравагантних поз, щоб не дай боже не розплескати то добро по всій хаті. Після закінчення сексу хлопець дав мені серветочки, я швиденько витерлась та побігла в душ. Постраждалі: простирадло з однією кривавою плямкою та моє негативне ставлення до сексу під час місячних. Плямка, до речі, легко вивелась водою і милом. Негативне ставлення теж безболісно випарувалося.

Цікаво стало наступного вечора. Місячні, звісно ж, не закінчились, тому, коли пальці мого хлопця активно стимулювали мій клітор, у мене раптом промайнула шалена думка: «А чи не буде круто ще й трохи обмазатись кров‘ю?». Типу ми якісь дикарі, індіанці чи просто трохи поїхавші мозгами. Голос раціональної частини мене активно повторював, що то якась божевільна ідея, але мене було не спинити: 

— _А що ти скажеш, якщо кров буде усюди?_ — спитала я свого партнера. — _Можемо нею навіть трохи обмазуватись._

Партнер погодився, навіть з ентузіазмом (певно, його раціональне теж вже давно вмерло). На всяк випадок я додала: 

— _Якщо тобі в якийсь момент стане некомфортно —  кажи, одразу можем зупинитись._ 

І ми перейшли до діла. Спочатку було трохи невпевнено і незручно, а потім стало дико і пристрасно. В якийсь момент мужчина сказав, що його дико заводить запах моєї менструальної крові і “моя внутрішня богиня затанцювала”, бо мене саму теж заводить запах моїх місячних, але я весь час думала, що це через те, що я просто якась дивна. 

> Під час цього сексу для мене взагалі все сприйняття місячних перевернулось, бо від набридливих плям на прокладці вони раптом стали частиною моєї сексуальності. 

В якийсь момент я зовсім втратила страх і на хвилі екстазу поцікавилась в партнера, чи не хоче він зробити мені кунілінгус. І він захотів. І госпади, який це був прекрасний кунілінгус і як він нам обом сподобався! Сором по відношенню до власної менструації здувся з кінцями. Бо якщо партнер кайфує від цього і мене саму менструація так заводить, то чого тут соромитись? 

Очевидно, мені ще й капець як повезло з партнером, бо у нас можуть бути дитячі травми і триггери, пов’язані з кров’ю. Але ще в людей може бути навязане суспільством сприйняття місячних як чогось брудного, чогось, що варто ховати і нікому не показувати. І ви як хочете, але я тепер на іншій стороні барикад. 

Тому я з нетерпінням чекаю наступної менструації і наступних червоних оргазмів.

**Авторка тексту:** Korzh

**Авторки ілюстрації:** Aga Bartosz + Lise Panchenko
