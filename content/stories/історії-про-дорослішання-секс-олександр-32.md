---
contentType: stories
path: persha-masturbacia-pershyy-sex-porno
title: 'Я взагалі не уявляв, що таке мастурбація та секс'
subtitle: 'Мастурбація та секс вперше: в 90-х'
image: /assets/uploads/алексан-стат.png
image_alt: 'Мастурбація та секс вперше: в 90-х'
carousel_featured: true
carousel_image: /assets/uploads/алексан-карус.png
carousel_image_alt: 'Мастурбація та секс вперше: в 90-х'
list_image: /assets/uploads/алексан-меню.png
list_image_alt: 'Мастурбація та секс вперше: в 90-х'
tags:
  - секс
  - мастурбація
  - порно
  - історії
  - пубертат
publishTime: '2018-08-31T20:34:53+02:00'
metaKeywords: >-
  секс вперше, мастурбація, перший секс, як займатися сексом, сексуальна освіта,
  секс освіта, сексуальна освіта для підлітків, як мастурбувати, чи можна
  мастурбувати, коли можна починати займатися сексом, коли можна починати
  мастурбувати, як мастурбувати, мастурбация, первый секс, как заниматься
  сексом, как мастурбировать, как правильно заниматься сексом, когда можна
  начинать заниматься сексом, можно ли мастурбировать, сексуальное образование,
  вперше
metaDescription: 'Коли я вперше мастурбував, то ще поняття не мав, що таке мастурбація.'
---
_Коли я вперше мастурбував, то ще поняття не мав, що таке мастурбація._

**Історія про секс: Олександр, 32**

Мені було років одинадцять, це відбулося досить випадково, у ванній. Відчуття були настільки дивними, що я навіть трохи перелякався. І до того ж мені було так соромно, що я не наважився про це ні з ким поговорити. Навіть враховуючи, що моя сім’я була дуже прогресивною, ми майже ніколи не говорили про секс. Поділитися своїм досвідом з однокласниками я теж не насмілився, бо тема мастурбації викликала в цьому середовищі лише сміх та ставала підставою для булінгу.

Довелося вчитися на практиці :), хоча мені дуже пощастило, бо у прадідуся (!) я знайшов новеньку енциклопедію з сексу для підлітків (яку, напевне, купили для моїх кузенів-однолітків). Я підозрював, що те, чим я займався, називалося мастурбацією, але вирішив переконатися за допомогою цієї енциклопедії - і мої здогадки підтвердилися! 

> Блін, я на той момент вже щось звідкись чув про секс і приблизно уявляв, як має функціонувати член, але не міг повірити, що нарешті доріс до того віку, коли і моє тіло вміє таке робити!

Насправді, я тішився цьому, але все ще не мав жодної людини, з якою міг би про це поговорити. Проте, з часом з’ясувалося, що такою людиною стане моя рідна тітка (яка була старша від мене лише на шість років). Те, що в мене була така близька людина, з якою можна було порадитися, було дуже важливим фактом. Проте вона і сама мало знала про секс, тому ми просто почали досліджувати цю тему разом. Ми з тіткою перекопали купу літератури, яку лише могли знайти - добре, що мій дідусь був лікарем, і нам було в чому шукати! (Саме тоді я вперше побачив малюнки операцій на статевих органах, малюнки статевих органів, які дуже незвичайно виглядали, малюнки з наслідками венеричних хвороб - може б краще я того і не бачив :) 

Окрім цього, моя тітка була єдиною членкинею нашої сім’ї, котра не забороняла мені дивитися порно - коли вся сім’я десь їхала, я закривався в кімнаті з відеомагнітофоном. Моє право на перегляд  порно-фільмів дуже поважалося! Щоправда, досліджувати секс через порно - не найліпша ідея (особливо якщо це порно 90-х!!), але альтернативи я не мав.

Активне сексуальне життя в мене почалося років у 19. Тобто десь років 7 я лише мастурбував.  

> В сексі, щоб не натрапити на небезпеку, обов’язково треба дотримуватися правил захисту, але сама їхня наявність не робить секс чимось поганим. На жаль, зазвичай про секс з підлітками говорять лише в негативному контексті, або взагалі не говорять - і це не добре.

Не знаю, як воно було б, якби зі мною більше і вільніше говорили про секс мої найближчі родичі. Можливо я б почав займатися сексом в ті ж 19 років, але початок сексуального життя не був би для мене таким важким, яким він виявився насправді. Було складно, бо доводилося вчитися самостійно, зазвичай, через купу спроб та помилок. М’яко кажучи, не найліпшою ідеєю в сексі є спроби повторити якісь фінти, які побачив в порно, коли зовсім не маєш досвіду. 

Хоча в порно я побачив одну дуже важливу штуку (і це неймовірно, адже в порно 90-х таке не часто можна було побачити) - кунілінгус. Тому ідея кунілінгуса мене зовсім не лякала, а навіть навпаки, дуже цікавила. Кунілінгус був однією з перших речей, які я спробував в сексі, і з того часу я його люблю більше, ніж 90% інших штук у ліжку. Враховуючи, що куні не є дуже розповсюдженою технікою в нашій культурі, моє вміння стало причиною поступового подолання невпевненості в собі (та і досі часто нею стає).

З віком я зрозумів, що немає жодних норм в тому, як треба займатися сексом - це завжди експеримент. І секс, так само як і мастурбацію, важливо не демонізувати, про нього варто говорити відкрито.



Авторка ілюстрації - Aga Bartosz
