---
contentType: post
category: sex
path: why-no-orgasm
title: 'Вбивці оргазму: що заважає дівчині отримати оргазм'
subtitle: 'Розповідаємо, що варто змінити, щоб отримати оргазм'
image: /assets/uploads/снимок-экрана-2019-04-15-в-23.45.54-1-.png
image_alt: Що може заважати дівчині отримати оргазм?
tags:
  - секс
  - тіло
related_sidebar:
  - path: mif-pro-divochu-plivu-shco-take-tsnota
related_bottom:
  - path: clitor-i-tochka-g-scho-take-zhinochyi-orgasm-i-yak-yoho-dosiahty
  - path: yak-dosyahty-orgazmu-pid-chas-seksu-masturbaciia-yoha-ta-eksperymenty
  - path: yak-govoriti-pro-seks-iz-partnerom-chi-partnerkoyu-the-village
  - path: >-
      vin-ne-kinchyv-tomy-zej-sex-ne-rahujetsja-i-shche-kilka-mifiv-pro-cholovikiv-ta-seks
publishTime: 2019-11-22T12:55:14.220Z
metaKeywords: >-
  сексуальна освіта, сексуальна освіта вперше, способы получения удовольствия,
  аргазм, все об оргазме, аргазм у женщин, не могу получить удовольствие,
  управление оргазмом, женщина в оргазме, екстаз, задоволення жінки, як
  доставити дівчині задоволення, як доставити жінці задоволення, в якій позі
  жінка отримує найбільше задоволення, як отримати задоволення без чоловіка,
  сексуальна освіта для підлітків, сексуальна освіта в україні, сексуальна
  освіта в школах, сексуальное образование, секс образование, оргазм під час
  сексу, секс, як займатися сексом, як отримати задоволення під час сексу, як
  дійти до оргазму під час сексу, сексуальное образование вперше, дівчата
  кінчають, ерогенні зони жінок, ерогенні зони у жінок, жінки кінчають, жіноча
  піхва, жіночі вагіни, оргаз, як довести жінку до екстазу, як жінка кінчає, як
  задовольнити дівчину, як задовольнити дівчину в ліжку, як задовольнити жінку,
  як задовольнити жінку в ліжку, як задовольнити жінку в ліжку відео, як
  задовольнити жінку в ліжку відео уроки, як задовольнити жінку відео, як
  збудити дівчину, як зробити жінці приємно в ліжку відео, як кінчають дівчата,
  як кінчають жінки, навіщо треба клітор, як знайти точку G, точка G, як
  отримати оргазм, як досягнути оргазму, як дійти до оргазму, чому нема оргазму,
  заважає отримати оргазм, заважає досягти оргазму, не можу отримати оргазм, не
  можу досягти оргазму
metaDescription: >-
  Середньостатистичний чоловік отримує оргазм у 95% випадків. Гетеросексуальны
  жінки досягають оргазму під час сексу лише у 65% випадків, а регулярні оргазми
  взагалі відчувають тільки 6% із них. Ми зібрали вісім причин, які можуть стати
  на заваді твоєму найкрутішому оргазмові.
---
_Середньостатистичний чоловік отримує оргазм у [95% випадків](https://www.ncbi.nlm.nih.gov/pubmed/28213723). Гетеросексуальним жінкам пощастило набагато менше — вони досягають оргазму під час сексу лише у [65%](https://www.ncbi.nlm.nih.gov/pubmed/28213723) випадків, а регулярні оргазми взагалі відчувають тільки[ 6% ](https://www.ncbi.nlm.nih.gov/pmc/articles/PMC5087699/)із них._ 

_[Вчені пояснюють це тим](https://pdfs.semanticscholar.org/9830/e9342ce4bb092fcba56e924be128e6abb4ad.pdf), що для зачаття жіночий оргазм не такий уже й важливий, а тому з погляду еволюції він і не має бути обов’язковим. Щоправда, патріархальні вчені не враховують, що секс потрібен не лише для продовження роду, а й, наприклад, для розбудови стосунків чи задоволення. Втім, це не єдина причина — навколо жіночої сексуальності є багато стереотипів і табу, а жінок не вчать, де і як шукати оргазм._ 

_Тому ми зібрали вісім причин, які можуть стати на заваді твоєму найкрутішому оргазмові._

## Міф про вагінальний оргазм

З легкої руки Фрейда оргазм почали ділити на вагінальний та кліторальний, причому останній часто вважали “несправжнім”. Довгі десятиріччя у суспільстві побутувала думка, що для яскравого оргазму жінці конче необхідний член, а тому проста (і ефективна) стимуляція клітора — це забавки для незрілих дівчат, нездатних отримувати справжнє задоволення. Бісить, правда? 

Насправді ж будь-який оргазм — і навіть отриманий під час анального сексу — справжній і класний! Не треба їх порівнювати. Це просто реакція на стимуляцію, яка відрізняється інтенсивністю та тривалістю, що можуть залежати від купи факторів, і точка стимуляції — лише один із них, ще й не дуже значний. 

**Шок! Вагінального та анального оргазму не існує! У всьому винен клітор. Хочеш дізнатися чому? Читай наш гайд про оргазми: [Клітор і точка G: жіночий оргазм і як його досягти](https://vpershe.com/articles/clitor-i-tochka-g-scho-take-zhinochyi-orgasm-i-yak-yoho-dosiahty)**

Тому якщо ти вже оргазмуєш під час сексу, особливо від прямої стимуляції голівки клітора, то, може, гнатися за містичним вагінальним оргазмом немає сенсу? 

## Незнання власного тіла

Партнер не зможе вгадати твої сексуальні вподобання, якщо ти сама не дуже добре знаєш, що може довести тебе до оргазму. Тому спочатку ситуацію треба взяти у свої руки — буквально. 

Почни з мастурбації. Зверни увагу на те, які дотики і яка стимуляція тобі подобається, а яка — ні; які ділянки тіла більш чутливі, а які менше. Так ти зможеш краще зрозуміти, що допомагає тобі досягти оргазму, і вже під час сексу (або ще до нього) даватимеш підказки партнеру або партнерці. Повір, це збільшить задоволення від сексу для вас обох.

## Поспіх та швидкий перехід до пенетрації

Більшості жінок [дійсно необхідна](https://www.ncbi.nlm.nih.gov/pubmed/15483367/) довга прелюдія для того, щоб добре збудитися і отримати якомога більше задоволення від сексу. [І справді, більшості чоловіків ](https://www.ncbi.nlm.nih.gov/pubmed/18040768/)прелюдія приносить не менше задоволення: будь-які збуджувальні дії перед пенетрацією збільшують інтенсивність відчуттів обох партнерів. Тож якщо маєте час — не поспішайте. 

Звісно ж, тривалість “попередніх ласк” варіюється: комусь достатньо і декількох хвилин, а комусь знадобиться не менше ніж пів години, щоб втягнутися в процес. Як дізнатися свою норму? Тестувати та досліджувати своє тіло самостійно чи з партнером. Спробуй перевірку “на пальцях”: якщо декілька пальців безболісно входять у вагіну, можна переходити до пенісо-вагінального сексу. Грубо кажучи, поки ти не відчуєш, що вже не можеш чекати, не переходьте до проникнення!

## Стрес та зайві думки

Про що ти думаєш під час сексу? Про те, який маєш вигляд? Про те, чи йому приємно? Про те, чи не видно твій животик у такій позиції? Про екзамен, до якого ти не встигла підготуватися? Чи про те, коли вже прийде такий бажаний оргазм? Хоч якими є твої думки, вони на момент сексу зайві, адже часто саме вони [відволікають від отримання оргазму](https://www.ncbi.nlm.nih.gov/pmc/articles/PMC5653909/) — навіть якщо на оргазмі вони і сконцентровані. 

Гірше за “зайві” думки під час сексу може бути тільки стрес: масштабне дослідження [підтверджує](https://www.ncbi.nlm.nih.gov/pmc/articles/PMC5087699/), що жінки часто вважають стрес основною перепоною на шляху отримання оргазму. Це й не дивно, адже він [впливає](https://www.ncbi.nlm.nih.gov/pmc/articles/PMC4199300/) як на фізіологічну здатність збуджуватися, так і на сконцентрованість під час сексу. 

**Якщо хочеш навчитися викидати з голови зайве під час сексу, спробуй позайматися йогою чи медитацією. Отут ми розказуємо, як ці практики пов’язують із високою оргазмічністю: [Як досягти оргазму під час сексу? Мастурбація, йога та експерименти](https://vpershe.com/articles/yak-dosyahty-orgazmu-pid-chas-seksu-masturbaciia-yoha-ta-eksperymenty)**

## Недостатня кількість змазки

Змазка, яка виділяється залозами у вагіні, не лише відповідає за відсутність болісних відчуттів під час сексу, а й може значно підвищити чуттєвість жінки. Часто змазки недостатньо через відсутність збудження, а це може призвести навіть до мікротріщин та подразнення слизової. Саме тому так необхідна достатньо довга прелюдія! 

Втім, це може пояснюватися, наприклад, втомою або певними фазами менструального циклу — до та під час овуляції природної змазки [буде найбільше](https://www.ncbi.nlm.nih.gov/pubmed/7373030). Тому якщо її тобі забракне — користуйся лубрикантом. До нього можеш також додати так звані “рідкі вібратори” — лубриканти, що нагрівають шкіру та стимулюють кровообіг у ділянці нанесення, а отже, і пришвидшують настання оргазму.

Перед використанням на вульві спробуй нанести лубрикант на зап’ястя, щоб перевірити, чи не маєш ти на нього алергії. А ще купуй змазки від перевірених виробників, на таких речах не варто економити! 

## Вагінальні інфекції та інші захворювання

Займатися сексом після виявлення статевих інфекцій — взагалі ідея не дуже. Але, навіть незважаючи на етичні причини, отримати оргазм від такого сексу буде дуже складно. 

[Згідно з іранським дослідженням](https://www.ncbi.nlm.nih.gov/pmc/articles/PMC5653909/), більшість жінок не можуть відчути оргазм, якщо мають статеві інфекції та хвороби. Причини можуть бути різними — від психологічного дискомфорту до підвищеної сухості статевих органів. У будь-якому разі краще або перевіритися на наявність інфекцій, або утриматися від сексу на деякий час.

## Відсутність комунікації

[Приблизно 50% жінок](https://www.ncbi.nlm.nih.gov/pmc/articles/PMC5087699/) можуть довести себе до оргазму за лічені хвилини, але далеко не завжди оргазмують із партнером, навіть якщо той вправно стимулює різні ділянки статевих органів. І якщо відкинути психологічну скутість — адже під час мастурбації нікого соромитися, — причиною цього може бути банальна відсутність комунікації з партнером. 

Ми часто забуваємо, що наші партнери не вміють читати думки, і навіть якщо можуть вгадати з місцем стимуляції, все ще можуть не знати, як і з якою інтенсивністю його стимулювати. Спробуй спрямувати дії партнера невеликими підказками під час сексу — або навіть сама покажи йому, як це робиться. 

**Як правильно розказати партнеру про те, як тобі більше подобається? Скористайся нашими підказками з цього гайду: [Як говорити про секс із партнером чи партнеркою](https://vpershe.com/sexoteca/yak-govoriti-pro-seks-iz-partnerom-chi-partnerkoyu-the-village)**

## Фізіологічні проблеми

Якщо ти чудово налаштована емоційно і збуджена, ви нікуди не поспішаєте, а твій партнер готовий і до довгих прелюдій, і слухати всіх твоїх порад, оргазм із часом має прийти. Якщо ж нічого не діє і не допомагає, варто звернутися до спеціалістів — гінеколога та сексолога. Перший переконається в тому, що з фізіологічної точки зору ти здатна оргазмувати (адже аноргазмія трапляється тільки у [5—10% жінок](https://books.google.com.ua/books?id=ZuNTDwAAQBAJ&printsec=frontcover&dq=viva+la+vagina&hl=en&sa=X&ved=0ahUKEwjP9dbZo63lAhVk_CoKHbYxArsQ6AEIKTAA#v=onepage&q=viva%20la%20vagina&f=false)), а другий зверне увагу на особливості вашої сексуальної взаємодії чи знайде глибші психологічні причини, що заважають тобі отримувати задоволення.

Авторка тексту: Юлія Ігнатуха

Авторка ілюстрації: [Саша Годяєва](https://www.instagram.com/hello_sashasasha/)
