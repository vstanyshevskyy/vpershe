---
contentType: post
category: sex
path: choosing_contraception
title: "Як обрати свій засіб контрацепції? "
subtitle: Поради та розвінчення поширених міфив
image: /assets/uploads/fruits-01.jpg
tags: []
related_sidebar:
  - path: https://vpershe.com/sex/metody_kontraseptsii
publishTime: 2021-11-10T09:12:34.692Z
---
<!--StartFragment-->

Ми вже розібралися з основами контрацепції та поговорили про [всі поширені засоби](https://vpershe.com/sex/https://vpershe.com/sex/metody_kontraseptsii). В такому розмаїтті можна розгубитися — тому ми пішли далі і розробили низку порад, які допоможуть тобі вибрати ідеальний засіб (чи, принаймні, звузити вибір). 

<!--EndFragment-->

<!--StartFragment-->

### Основні питання для вибору контрацепції

Ідеальний варіант — піти поспілкуватися з гінекологом та разом визначити той спосіб, який буде для тебе найкращим. Однак, в 90% випадків лікар порекомендує презерватив: він захищає від [ІПСШ](https://vpershe.com/body/tags/%D1%96%D0%BD%D1%84%D0%B5%D0%BA%D1%86%D1%96%D1%97), а тому значно економить кошти на аналізах та можливому лікуванні. 

Втім, якщо варіант з кондомами тебе не влаштовує, можна поклацати спеціальний тест або ж відповісти на питання знизу:

\
***? Чи є у мене постійні ексклюзивні стосунки?***

Якщо відповідь ні, сорі, але єдиний вихід — презерватив. Якщо тобі не подобаються відчуття від час сексу з кондомами, варто поекспериментувати з формою, матеріалом, товщиною і навіть розміром. 

Наприклад, багато чоловіків не люблять презервативи саме тому, що не знайшли потрібний розмір (популярні марки типу *Durex* та *Contex* зазвичай мають 2 розміри). 

Однак, вже зараз є бренди на кшталт *My Size*, що має відразу 7 розмірів, а також надтонкі — наприклад, *Skyn*. Звісно, такі презервативи дорожчі, але все одно дешевші, ніж [аналізи на ІПСШ](https://vpershe.com/body/yak-%D1%96-koli-testuvatis-na-statev%D1%96-%D1%96nfekc%D1%96i) та лікування від тих самих ІПСШ, а також бактеріального вагінозу, циститу та низки інших проблем.

***? Чи можу я постійно контролювати методи контрацепції?***

Якщо відповідь так: можна розглянути всі методи бар’єрної контрацепції, гормональні пігулки (вживаються кожен день), гормональні пластирі (змінюються щотижня).

Якщо відповідь ні: краще звернути увагу на методи тривалої зворотної контрацепції. 

***? Чи є в мене проблема з циклом?***

Деякі контрацептиви можуть допомогти налагодити цикл: це, передусім, всі гормональні засоби, включно з пігулками, пластерами та ін’єкціями. Також з їх допомогою можна “керувати” місячними: наприклад, перенести їх на кілька днів вперед чи назад. 

***? Чи планую я вагітність найближчі кілька місяців?***

Якщо відповідь так (або не виключено), краще використати бар’єрну контрацепцію або гормональні пігулки, пластир чи кільце. Таким чином завагітніти можна буде одразу після припинення використання.

Якщо відповідь ні: можна спробувати імпланти, гормональні ін’єкції або спіраль. 

***? Чи є в мене хронічні або довготривалі проблеми зі здоров’ям?***

Якщо відповідь так: краще проконсультуватися з лікарем або використовувати презервативи (чи іншу бар’єрну контрацепцію). Комбіновані оральні контрацептиви, наприклад, протипоказані для жінок з проблемами згортання крові та мигренями, а при ерозії шийки матки не можна користуватися сперміцидами. 

***? Хто в парі більше контролює питання статевої безпеки?***

Якщо партнерка: є сенс розглянути ті методи, що контролюються саме жінками — тобто майже всі.

Якщо партнер: поки презервативи — єдиний метод контрацепції, який більше контролюється чоловіками (за винятком вазектомії, звісно).

***? Чи хочу я самостійно змінювати засоби контрацепції?***

Якщо відповідь так: підійдуть кондоми, протизаплідні пігулки, гормональні пластири, вагінальні кільця, ковпачки та сперміциди,

Якщо відповідь ні: засоби контрацепції тривалого впливу, ін’єкції та діафрагми вводяться лікарем.

***? Чи є у мене проблеми зі шкірою, які я хочу вирішити?***

Часто гормональні контрацептиви можуть прописати тим, хто взагалі не має необхідності запобігати вагітності — для лікування акне та інших проблем зі шкірою, що можуть бути викликані гормональним дисбалансом. Проте, займатися самолікуванням тут звісно не треба.

***? Наскільки болісні мої місячні?***

Ті ж гормональні контрацептиви можуть зменшити біль під час менструації. 

Якщо ти приблизно знаєш свої цілі та сексуальні звички, можна переходити до показань для кожного засобу контрацепції.

<!--EndFragment-->

<!--StartFragment-->

# Бар’єрні контрацептиви

## Кондоми

Кому підходять?

*Всім. Ні, серйозно.* 

Кому не варто їх використовувати?

Протипоказань до кондомів немає. Якщо у людини алергія на латекс, можна обрати варіанти з інших матеріалів -- поліуретану або поліізопрена. Якщо є алергія на змазку на презервативі, можна розглянути інших виробників або брати презервативи без змазки і наносити її самостійно.

Але пам’ятай, що *з кондомами можна використовувати лубрикант тільки на водній або силіконовій основі*. <!--StartFragment-->

- - -

<!--EndFragment-->

###### ***Міф №1. Секс із презервативом зменшує задоволення.***

**Насправді:** Правильно підібраний презерватив жодним чином не впливає на відчуття під час сексу. Якщо одному із партнерів не дуже ок, варто обрати інший розмір чи матеріал, або ж нанести більше лубриканту.

<!--StartFragment-->

- - -

<!--EndFragment-->

## Фемідоми

Кому підходять?

\- Жінкам, які хочуть самостійно контролювати питання контрацепції

\- У випадках ризику заразитися ВПЛ та герпесом

Кому не варто їх використовувати?

Не варто покладатися на фемідоми, якщо ти поспішаєш -- адже такий засіб треба навчитися розміщувати. Також це недешевий варіант, тому якщо хочеш заощадити, краще зупинитися на класичних кондомах.

<!--StartFragment-->

- - -

<!--EndFragment-->

###### ***Міф №2. Два презервативи -- це краще, ніж один.***

**Насправді:** використання двох кондомів підвищує ризик їх пошкодження, тому не варто поєднувати фемідоми та кондоми чи намагатися надягти одразу два презервативи на один член. Один член -  один кондом. 

<!--StartFragment-->

- - -

<!--EndFragment-->

## Ковпачки та діафрагми

Кому підходять?

Тим, хто бажає максимально природних відчуттів і при цьому\
*А)* не має ІПСШ та ВІЛ\
*Б)* не хоче або не може використовувати гормональні засоби\
*В)* не хоче постійно купувати нові засоби контрацепції 

*Їх не варто використовувати якщо*

\- у тебе декілька партнерів

\- ти часто міняєш партнерів

\- у тебе є схильність до циститу

\- для тебе надзвичайно важливе питання потенційної вагітності (реальна ефективність цього методу - [88%](https://www.webmd.com/sex/birth-control/diaphragm-birth-control))

<!--StartFragment-->

- - -

<!--EndFragment-->

###### *Міф №3. Контрацепція, що вводиться в піхву, може там загубитися.*

Фемідоми, ковпачки та діафрагми надійно фіксуються і [не можуть](https://www.nhs.uk/conditions/contraception/contraceptive-diaphragm-or-cap/) “піти гуляти” тілом. Незначне зміщення положення можливе, тому при неприємних відчуттях потрібно вилучити контрацептив.

<!--StartFragment-->

- - -

<!--EndFragment-->

## Сперміциди

Кому підходять? Тим, хто дуже боїться завагітніти, і не почувається безпечно тільки з одним методом контрацепції. 

*Їх не варто використовувати якщо*

\- немає додаткового методу контрацепції

\- у тебе схильність до алергії

\- у тебе є схильність до циститу

\- ти не плануєш секс через 15-30 хвилин

\- ти плануєш довго займатися сексом<!--StartFragment-->

- - -

<!--EndFragment-->

###### *Міф №4. Кондоми зі сперміцидами ефективніші, ніж звичайні презервативи*

**Насправді:** кондоми, на які сперміциди нанесені виробником, [не мають](https://www.healthline.com/health/do-spermicide-condoms-work) більшої ефективності, швидше псуються, і бонусом підвищують ризик отримання хвороб сечовидільної системи. 

<!--StartFragment-->

- - -

<!--EndFragment-->

# Гормональні контрацептиви

## Прогестагенові пігулки

*Підійдуть, якщо ти*

\- маєш довготривалі моногамні стосунки

\- маєш порушення з боку гормональної системи

\- не можеш приймати естрогеновмісні пігулки

\- маєш болісну менструацію

\- маєш проблеми зі шкірою (АЛЕ це не є прямим показанням до вживання гормональних пігулок)

*Їх не варто використовувати якщо*

\- ти не можеш щодня приймати пігулки в один і той же час

\- не впевнена у вірності партнера/ки або маєш декількох сексуальних партнерів/ок

\- маєш проблеми з печінкою

\- [маєш схильність до депресії](https://jamanetwork.com/journals/jamapsychiatry/article-abstract/2552796)

\- не досягла повноліття

<!--StartFragment-->

- - -

<!--EndFragment-->

###### *Міф №5. Від гормональних пігулок можна значно набрати вагу*

**Насправді:** Сучасні гормональні контрацептиви [жодним чином не впливають](https://pubmed.ncbi.nlm.nih.gov/19346753/) на набирання ваги, адже кількість гормонів у них дуже низька. 

<!--StartFragment-->

- - -

<!--EndFragment-->

# Комбіновані оральні контрацептиви

Мають ті ж самі показання, що і прогестагенові пігулки. Зазвичай їх назначають жінкам у моногамних стосунках після перевірки на ІПСШ.

Їх не варто використовувати якщо

\- ти можеш забувати про прийом пігулок

\- маєш декількох партнерів/ок або не маєш постійних сексуальних стосунків

\- маєш проблеми з печінкою чи шлунком

\- маєш порушення кровообігу

\- маєш низьке лібідо і не хочеш знижувати його ще більше

\- тобі більше 35 років і ти куриш

<!--StartFragment-->

- - -

<!--EndFragment-->

###### *Міф №6. Перед прийомом гормональних контрацептивів потрібно перевірити гормональну систему*

**Насправді:** більшість КОК мають приблизно однаковий склад, тому аналіз крові на гормони [не буде інформативним](https://academic.oup.com/humrep/article/15/2/485/555233). АЛЕ потрібно здати коагулограму для перевірки згортання крові. 

<!--StartFragment-->

- - -

<!--EndFragment-->

# Гормональний пластир та вагінальне кільце

**Показання:** ці методи радять жінкам, які хочуть отримати переваги гормональної контрацепції (безболісні місячні, зменшене акне), але не можуть контролювати щоденний прийом пігулок.

*Їх не варто використовувати якщо*

\- тобі більше 35 років і ти куриш

\- ти маєш проблеми кровообігу

\- ти страждаєш на мігрені

\- ти маєш зайву вагу або діабет

# Гормональні ін’єкції

На відміну від інших видів гормональних контрацептивів, ін’єкції зазвичай назначає лікар за показаннями. Як правило, це стосується відновлення менструального циклу або налагодження перебігу місячних загалом. Але ти можеш сама обрати такий вид контрацепції, якщо не хочеш самостійно контролювати вживання пігулок або приймаєш ліки, несумісні з іншими контрацептивами. 

*Їх не варто використовувати якщо*

\- ти не хочеш відвідувати лікаря кожні 2-3 місяці

\- ти схильна до набору ваги

\- ти маєш проблеми кровообігу

\- плануєш завагітніти у найближчий рік

# Методи тривалої зворотної контрацепції

*Підійдуть, якщо* 

\- у тебе є постійний партнер(ка), з яким/якою ти регулярно здаєш аналізи

\- ти не плануєш вагітність наступні 3-5 років

\- у разі зі спіраллю — якщо ти не можеш використовувати гормони для запобігання вагітності

\- хочеш мінімальних ризиків завагітніти

*Їх не варто використовувати якщо*

\- у тебе діагностовані захворювання матки чи шийки матки

\- ти не маєш постійного партнера/ки

\- не впевнена, що не схочеш завагітніти найближчим часом

<!--StartFragment-->

- - -

<!--EndFragment-->

###### *Міф №7. Методи тривалої зворотної контрацепції можна використовувати тільки жінкам, які вже мають дітей*

**Насправді:** такі засоби контрацепції мають тривалу, але на 100% [зворотну дію](https://www.ncbi.nlm.nih.gov/pmc/articles/PMC4536198/), тому також підходять тим, хто просто не планує дітей найближчі кілька років.

<!--StartFragment-->

- - -

<!--EndFragment-->

# Стерилізація

Стерилізацію та вазектомію радять людям, які вже мають дітей і не збираються народжувати. 

Але за законом України кожна повнолітня особа може зробити стерилізацію тільки за показаннями.

<!--StartFragment-->

- - -

<!--EndFragment-->

###### *Міф №8. Після стерилізації чоловік ніколи не зможе мати дітей*

**Насправді:** наразі практикується зворотна операція, після якої у [30-90% випадків](https://www.mayoclinic.org/tests-procedures/vasectomy-reversal/about/pac-20384537) (в залежності від часу) стає можливим зачаття. Жіноча стерилізація також [зворотна](https://www.webmd.com/infertility-and-reproduction/guide/tubal-ligation-reversal), але успіх операції залежить від типу самої стерилізації, віку жінки та загального стану здоров’я. Втім, в Україні операції зі зворотної стерилізації не роблять. 

<!--StartFragment-->

- - -

<!--EndFragment-->

# Екстрена контрацепція

Показання при екстреній контрацепції очевидні - ризик незапланованої вагітності як наслідок незахищеного статевого акту. Тому якщо порвався презерватив, хтось його взагалі непомітно зняв, або виявилося, що тобі вчасно не вдалося прийняти пігулки - такий спосіб може бути єдиним рішенням. 

**Їх не варто використовувати якщо**

**\-** ти приймаєш деякі антибіотики або препарати, що знижують кислотність шлунку

**\-** ти приймаєш ліки від епілепсії, ВІЛ, туберкульозу

**\-** маєш сильну астму

**\-** у тебе діагностовані захворювання матки чи шийки матки

**\-** ти використовуєш їх як єдиний засіб контрацепції

<!--StartFragment-->

- - -

<!--EndFragment-->

###### *Міф №9. **Екстрена контрацепція - це аборт***

**Насправді:** засоби екстреної контрацепції не спричиняють аборт, а лише перешкоджають прикріпленню яйцеклітини. Саме тому їх потрібно приймати якомога швидше після статевого акту.

<!--StartFragment-->

- - -

<!--EndFragment-->

**Авторка статті:** Юлія Iгнатуха

**Ілюстрація:** [Olena Myshanska](https://www.instagram.com/olena_myshanska/)

<!--EndFragment-->

<!--StartFragment-->

- - -

<!--EndFragment-->

*Використані джерела:*

<https://www.mayoclinic.org/tests-procedures/vasectomy-reversal/about/pac-20384537>

<https://www.ncbi.nlm.nih.gov/pmc/articles/PMC4536198/>

<https://www.healthline.com/health/do-spermicide-condoms-work>

<https://jamanetwork.com/journals/jamapsychiatry/article-abstract/2552796>

<https://pubmed.ncbi.nlm.nih.gov/19346753/>

<https://academic.oup.com/humrep/article/15/2/485/555233>

https://www.webmd.com/sex/birth-control/diaphragm-birth-control

<!--EndFragment-->