---
contentType: post
category: body
path: pryschchi-buly-vsyudy-na-oblychi-shyi-plechah
title: 'Прищі були всюди - на обличчі, шиї, плечах, спині'
subtitle: 'Історія про те, як неправильне лікування прищів може погіршити ситуацію.'
image: /assets/uploads/acne-story.jpg
image_alt: 'Прищі були всюди, на обличчі, шиї, плечах, спині, як не треба лікувати прищі'
carousel_featured: false
carousel_image_alt: 'Прищі були всюди, на обличчі, шиї, плечах, спині, як не треба лікувати прищі'
list_image: /assets/uploads/acne-story-carusel.jpg
list_image_alt: 'Прищі були всюди, на обличчі, шиї, плечах, спині, як не треба лікувати прищі'
tags:
  - тіло
  - прищі
  - пубертат
relatedSidebarMobilePosition: 4
relatedSidebarMobileTitle: "Цікаве для тебе"
publishTime: '2018-09-10T20:43:47+03:00'
metaKeywords: >-
  як позбутися прищів, прищі на обличчі, прищі на шиї, прищі на спині, звідки
  беруться прищі, що таке акне, причини появи прищів, прищі на грудях, вугрі, як
  лікувати прищі, лікування прищів, лікування прищів на дому, как избавиться от
  прыщей, лечение прыщей, лечение прыщей на дому, угри, прыщи на лице, прыщи на
  шее, прыщи на спине, прыщи на груди, как вылечить акне, что такое акне
metaDescription: >-
  Коли я була підлітком, то мала комплекси щодо своєї шкіри - вона загалом в
  мене досить проблемна, але під час пубертату це була повна жесть. Прищі були
  всюди - на обличчі, шиї, плечах, спині.
---
_Коли я була підлітком, то мала комплекси щодо своєї шкіри - вона загалом в мене досить проблемна, але під час пубертату це була повна жесть. Прищі були всюди - на обличчі, шиї, плечах, спині. Через це я ніколи не вдягала майки, лише футболки. Незважаючи на те, що я виросла в гарячому Криму, а ще й до того займалася спортом._

**Історія про тіло: Ліза, 24 роки**

Через акне я майже ніколи не виходила на вулицю без мейкапу. Через акне ніколи не підбирала волосся поза тренуваннями. Через акне заздрила дівчатам з “ідеальною” шкірою. Через акне я була впевнена, що зовсім не подобаюся хлопцям (хоча життя мені постійно показувало, що таки подобаюся :)) Але мені пощастило - мене ніколи не дражнили, не підколювали в школі через мою шкіру. Це не дозволяло моїм комплексам розвиватися далі. 

В цей період дуже важливо було знайти професійного косметолога-дерматолога. Я цього вчасно не зробила - експериментувала з косметикою, народними засобами, вітамінами, ліками, харчуванням. Такі експерименти лише виснажували мою шкіру та лишали на ній рубці. (Про те, як правильно лікувати прищі, [тут](https://vpershe.com/articles/scho-take-acne-zvidky-u-mene-pryschchi))

В результаті, я прийняла себе такою, якою я є. Але це не сталося в один момент - це був дуже поступовий процес. Зараз моя молодша сестра має такі самі проблеми та комплекси, хоча вона просто неймовірна красуня! Можливо, в таких ситуаціях просто треба частіше казати собі, що ти приваблива. А можливо сконцентруватися на чомусь важливішому, ніж підліткове акне. Якщо ти почнеш любити свою шкіру та піклуватися про неї вже зараз, то скоро прищі пройдуть і стануть лише неприємним спогадом.

Лікувати прищі треба лише під пильним наглядом лікаря або іншого кваліфікованого спеціаліста. Але і дуже перейматися прищами не треба. Акне - це підліткова штука і, якщо воно в тебе не дуже рясне, з часом воно, скоріш за все, пройде саме собою.

Авторка ілюстрації - [Світлана Дьяченко](https://www.instagram.com/whereismymint/)
