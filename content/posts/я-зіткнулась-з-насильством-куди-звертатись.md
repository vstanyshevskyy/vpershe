---
contentType: post
category: relationships
path: zitknulas_z_nasylstvom_kudy_zvertatys
title: Я зіткнулась з насильством. Куди звертатись
subtitle: Гарячі лінії, організації, боти
image: /assets/uploads/tumblr_on4hxlp3rg1v9glkwo1_1280.jpg
tags: []
publishTime: 2021-11-25T09:45:35.974Z
metaKeywords: насильство
---
<!--StartFragment-->

25 листопада по всьому світу стартує кампанія "16 днів проти насильства щодо жінок та дівчат", яка буде тривати до 10 грудня. Ці 16 днів створюють символічний ланцюжок, поєднуючи заходи проти насильства та дії щодо захисту прав людини. 

Насильство – це не тільки тоді коли до тебе вчиняють силу (постійні заламування рук, затискання рота, штовхання тощо, теж зараховуються) або змушують до будь-яких сексуальних дій за допомогою сили, шантажу чи погроз. Це і психологічний тиск (образи й приниження, ігнорування почуттів), і економічні утиски (заборона працювати чи контроль сімейного бюджету).

Це може здатися дивним, але насильство у свій бік не завжди просто виявити.

І якщо з фізичним та сексуальним все більш-менш ясно. Економічні та психологічні маніпуляції можуть бути дуже витонченими та неочевидними, а кривдник прагнути навіяти, що це ти скрізь винна, і часто йому це може вдаватися. У будь якому випадку - такі дії терпіти не ок, і з цих стосунків треба тікати, заради своєї ж безпеки.

## Якщо ти зіштовхнулась з насильством:

Поговори з кимось. Спробуй знайти підтримку, навіть якщо почуваєш себе зовсім самотньою. Будь на зв’язку у кризових моментах. Наприклад, узгодь з близькою людиною, кодове слово, яке дасть їм знати, що виникла надзвичайна ситуація.

Насильство, шо трапилось один раз, з великою ймовірністю повториться. Жоден "другий шанс" не зупинить кривдника. Жодна ситуація не може виправдати того болю, який тобі завдають. Пам’ятай, що тут немає твоєї провини, як би тебе не запевняли в іншому.

Будь обережна та смілива. Не бійся діяти аби покласти цьому край. Передусім, заради себе і свого життя. Ми віримо в тебе!

## Де шукати допомогу та підтримку:

\- Подзвони у поліцію за телефоном *102* або звернися особисто до райвідділу та напиши заяву

**\- Урядовий контактний центр:** *1547* \
Тут надають інформаційну консультацію, психологічну підтримку, зареєструють звернення до державних органів. Лінія працює цілодобово і безкоштовно.

**\- Національна гаряча лінія з запобігання домашнього насильства:** *116 123 або 0 800 500 335*\
Тут можна отримати інформаційну, соціально-психологічну та юридичну підтримку. Лінія працює цілодобово і безкоштовно

**\- Безоплатна правова допомога:** *0 800 213 103*

*\-* **Звернися по безкоштовну допомогу до мобільних бригад соціально-психологічної допомоги.** \
Контакти мобільної бригади можна знайти в центрах соціальних служб і на сайті ["Розірви коло](http://rozirvykolo.org/)"

**Телеграм-боти:** *@UDPLNPBOT, @Non_Violence_Bot**\*\
Мобільні застосунки, що працюють в Україні:** *WhiteRibbonUA*, *SafeUp*

**Інформаційна кампанія проти насильства Розірви коло розробила** [план безпеки, як діяти у випадках домашнього насильства](https://rozirvykolo.org/osobistij-plan-bezpeki/)

Освітній проєкт "[Дім(не)Безпеки](https://nonviolence.ed-era.com/)" від студії EdEra

<!--EndFragment-->

Ілюстрація: [Уныво](https://www.instagram.com/unyvo_/)