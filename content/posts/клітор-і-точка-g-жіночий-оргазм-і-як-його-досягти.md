---
contentType: post
category: sex
path: clitor-i-tochka-g-scho-take-zhinochyi-orgasm-i-yak-yoho-dosiahty
title: 'Клітор і точка G: жіночий оргазм і як його досягти'
subtitle: 'Як знайти клітор, чи існує точка G і як досягти оргазму'
image: /assets/uploads/оргазм-главная.jpg
image_alt: 'клітор відстрілюється, бо хтось думає, що дівчата не можуть досягти оргазму'
tags:
  - секс
  - тіло
  - оргазм
related_sidebar:
  - path: mif-pro-divochu-plivu-shco-take-tsnota
  - path: misiachni
  - path: mify-pro-statevi-infekciyi
relatedSidebarMobileTitle: Цікаве для тебе
relatedSidebarMobilePosition: 4
related_bottom:
  - path: seks-misyachni
  - path: scho-take-masturbacia-i-chy-ce-normalno
  - path: mene-nazyvaly-shlyondroyu-slutshaming-v-shkoli
  - path: yak-govoriti-pro-seks-iz-partnerom-chi-partnerkoyu-the-village
publishTime: 2019-05-18T14:40:49.030Z
metaKeywords: >-
  сексуальна освіта, сексуальна освіта вперше, сексуальна освіта для підлітків,
  сексуальна освіта в україні, сексуальна освіта в школах, сексуальное
  образование, секс образование, оргазм під час сексу, секс, як займатися
  сексом, як отримати задоволення під час сексу, як дійти до оргазму під час
  сексу, сексуальное образование вперше, виділення під час статевого акту у
  жінок, де знаходиться точка джі у жінок, дівчата кінчають, ерогенні зони
  жінок, ерогенні зони у жінок, жінки кінчають, жіноча піхва, жіночі вагіни,
  кінчають в середину, куні, масаж ерогенних зон, масаж ерогенних зон жінки,
  масаж клітора, масаж піхви, оргаз, пози в статевому акті, пози для статевих
  актів, пози під час статевого акту, сквирт вікіпедія, сквірт, способи
  маструбації, статевий орган жінки, статеві органи, статеві органи жінки, точка
  дж у жінок, точка джи у дівчат, точка джи у жінок, точка джи у чоловіків,
  точка джі в жінок, точка джі у жінки, що таке куні, що таке куні і як його
  робити, як довести жінку до екстазу, як жінка кінчає, як задовольнити дівчину,
  як задовольнити дівчину в ліжку, як задовольнити жінку, як задовольнити жінку
  в ліжку, як задовольнити жінку в ліжку відео, як задовольнити жінку в ліжку
  відео уроки, як задовольнити жінку відео, як задовольнити чоловіка, як
  задовольнити чоловіка в ліжку, як задовольнити чоловіка під час місячних, як
  збудити дівчину, як зробити жінці приємно в ліжку відео, як зробити куні, як
  кінчають дівчата, як кінчають жінки, як робити куні, які бувають жіночі
  вагіни, фото клитера, что такое клитр, что такое секель, клитер фото, клитр
  фото, боль в клиторе, все о клиторе, анатомия женщины, где находится клитер,
  клитера, женский секель, женский клитр, клітор, игры с клитором, как найти
  вагину, как выглядит клитер, как выглядит клитр, как найти клитер, как найти
  клитр, как возбудить клитер, як знайти клітор, навіщо треба клітор, як знайти
  точку G, точка G, як отримати оргазм, як досягнути оргазму, як дійти до
  оргазму,
metaDescription: >-
  Одного разу я побачила статтю з заголовком в стилі: “Чи існує жіночий
  оргазм?”. Так сильно я давно вже не сміялася. Мені одразу ж захотілося
  привести автора до себе додому і показати, скільки оргазмів я можу
  “начаклувати” собі навіть без чиєїсь допомоги. Думаю, він би дуже здивувався
  :)Жіночий оргазм, звісно, існує, і досягти його можна — за умови бажання,
  готовності пробувати і фейлити та любові до себе.
---
Одного разу я побачила статтю з заголовком в стилі: “Чи існує жіночий оргазм?”. Так сильно я давно вже не сміялася. Мені одразу ж захотілося привести автора до себе додому і показати, скільки оргазмів я можу “начаклувати” собі навіть без чиєїсь допомоги. Думаю, він би дуже здивувався :)

Жіночий оргазм, звісно, існує, і досягти його можна — за умови бажання, готовності пробувати і фейлити та любові до себе. 

Головний секрет жіночого оргазму - це те, що він відбувається в голові. Тобто без відчуття комфорту, високої самооцінки, релаксу досягти його буде складно. Але більше про це в наступній статті. А тут ми поговоримо про те, як працює оргазм на фізіологічному рівні і як досягти його без реєстрації та смс. 

_**Дисклеймер:** ця стаття буде корисна всім людям, незалежно від статі чи гендеру. Адже один з секретів хорошого сексу — це перестати переселяти представників інших статей на іншу планету і почати цікавитись тим, як працюють їхні тіла ;)_ 

## Що таке оргазм?

Це відчуття вищої точки задоволення, що трапляється під час сексу (хоча секс —  необов’язкова умова для досягнення оргазму). Коли жінка збуджується, то у неї розширюються кровоносні судини, тому вона може розчервонітися, серцебиття та пульс прискорюються, а дихання стає частішим. 

Крім того її вагіна починає ставати вологою — це називається лубрикація. Проте у деяких жінок є проблеми з лубрикацією  —  і #цеок. Таке може статися від біологічних особливостей або від недостатнього збудження. В таких випадках можна використати лубрикант в народі званий змазкою — гель схожий по консистенції на природні жіночі виділення (основне — перед сексом потестити його, бо різні види лубриканту можуть викликати алергію чи запалення). 

Окрім цього, під час збудження груди жінки можуть збільшитися аж на 25 відсотків (проте потім повертаються до нормального розміру, тому сексом груди не виростиш :), а соски стають твердими.

Якщо після збудження жінки вона чи хтось інший буде стимулювати її ерогенні зони ака займатися з нею сексом, є шанс, що сексуальна напруга в ній буде зростати і призведе до оргазму. 

Під час самого оргазму м’язи тазового дна, що огортають вагіну, починають скорочуватись і настає відчуття інтенсивного та приємного вивільнення сексуального напруження — деякі жінки описують це відчуття, як маленький вибух або удар струмом. 

## Які бувають оргазми?

Багато з вас чули, що існує два види оргазмів —  “вагінальний” та “кліторальний”. Але це всього лише ще один міф. Вагінальний оргазм - це як Дід Мороз - його не існує. Здивовані? Читайте далі ;)

Взагалі сама вагіна не настільки чутлива, як прийнято вважати у народі. Жінці найлегше досягти оргазму через стимуляцію клітора. Це такий орган, який існує лише заради отримання задоволення — в нього немає ніякої біологічної функції.   _хвилинка для того, щоб подякувати мамі еволюції за клітор_   

Зовнішня частина клітору чимось нагадує капюшончик — він щільно напакований нервовими закінченнями, тому його так приємно торкатися. Головка клітора, до речі, як і член, збільшується від збудження. 

> Проте клітор набагато більший, ніж ми звикли уявляти. Більша його частина ховається всередині жінки — так звані ніжки клітору “обіймають” вагіну ззовні. Тому, коли жінка кінчає від сексу з проникненням, такий оргазм теж прийнято вважати кліторальним. 

70% жінок не можуть легко досягнути оргазму від вагінального сексу. Ця статистика особливо дивна, якщо взяти до уваги те, що більшість з них легко кінчає від мастурбації. В першу чергу це стається тому, що під час мастурбації жінці набагато простіше розслабитися. Проте також це може статися через ігнорування клітора. Якщо ти займаєшся вагінальним сексом, спробуй приділяти увагу голівці клітора — так шанси на оргазм значно збільшаться, адже ти будеш стимулювати клітор одразу з двох сторін :) 

## Стоп. А як щодо стимуляції точки G? Точка G взагалі існує?

Різні медіа рясніють описами того, як шукати точку G, а деякі клініки навіть пропонують операції по її збільшенню. Але насправді, існування цієї точки як окремого органу науковці не довели. Точніше вони довели, що це просто місце, де зустрічаються тканини клітора, сечовипускного каналу та вагіни. Науковці пропонують називати це місце клітоуретровагінальний комплекс. Не знаю, як вам, а мені не дуже хочеться морочитися з такою довгою і несексуальною назвою, тому називайте цю зону як хочете. Просто пам’ятайте, що всі збільшення чи покращення цього місця радше нашкодять вам, а не допоможуть.

> Дослідження показують, що і справді, це дуже чутлива точка, а її стимуляція часто призводить до оргазмів з виділеннями - сквіртингу або жіночої еякуляції. 

Тому, якщо клітор вже знайшли, то от вам наступне завдання — спробуйте простимулювати свій клітоуретровагінальний комплекс і не комплексуйте ;)

## Сквіртинг та жіноча еякуляція - це що?

У деяких жінок оргазм чи сильна стимуляція супроводжується виділенням прозорої (сквірт) або білуватої (еякулят) рідини, що виділяється з залоз, які знаходяться біля сечовипускного каналу. 

Довгий час свіртинг — тобто жіночу еякуляцію прозорою рідиною — вважали сечею. Проте насправді за складом вона відрізняється від сечі і містить у собі певні хімічні компоненти, що наявні у чоловічій спермі 0_0

Біла рідина (еякулят), яка може виділятися під час оргазму у жінок, також містить деякі компоненти, що є у складі сперми (без паніки, сперматозоїдів там нема!). Зазвичай,  вона виділяється у менших кількостях, ніж під час сквіртингу і має більш в’язку консистенцію. 

Жіноча еякуляція — це нормально, як і її відсутність. Чому про неї так мало говорять або пишуть науковці? На жаль, наукові дослідження завжди кимось фінансуються і вчені, які хочуть вивчати жіночий оргазм, у нашому поки патріархальному світі рідко отримують гроші на дослідження цих питань. Проте кожного року з’являється все більше і більше інформації на цю тему.

## То що мені треба робити і знати, щоб досягти оргазму?

Клітор — це ваш друг. Знайдіть його самі або з кимось і це значно полегшить ваш шлях до оргазму. Хоч ще не повністю відомо, що таке та точка G, проте її стимуляція теж дуже допомагає в досягненні оргазму. 

> Крім того, оргазми бувають різні за відчуттями — це залежить не тільки від стимуляції, а ще і від настрою, дня менструального циклу і купи всього іншого. 

Існують випадки, коли жінки взагалі отримують оргазми без стимуляції ерогенних зон — геніталій, сосків і тд. — навіть авторка цієї статті так може :) Кінчити можна і від сексуальних фантазій, прослуховування музики чи навіть простого чхання. Науковці і досі не знають, як це стається, тому поки що можемо сміливо вважати, що жіночий оргазм —  це магія :) 

Головне пам’ятати, що у кожного він різний і всі оргазми рівноцінно класні. Тобто, якщо тобі, дівчині, хтось впарює, що без сквірту ти ще не пізнала справжнього задоволення — не слухай. Якщо тобі, хлопцю, хтось задвигає, що, якщо твоя дівчина не отримує оргазму від проникнення, то ти поганий в ліжку — теж не слухай! І ще оргазм — не має бути самоціллю. Не отримувати оргазм від сексу і насолоджуватися самим процесом — це теж дуже круто! Тому не комплексуйте, якщо щось не виходить. 

Крім того, найбільш важлива у досягненні оргазму психологія — впевненість у собі, розслабленість і довіра партнеру/-ці. Але про це ми поговоримо з вами у нашій наступній статті ;)

_Авторка тексту:_ Юлія Ковальчук

_Авторка ілюстрації:_ [Униво](https://www.instagram.com/unyvo_/?hl=ru)

- - -

_Джерела:_ https://www.nhs.uk/live-well/sexual-health/sexual-arousal-in-women/

https://onlinelibrary.wiley.com/doi/full/10.1111/jsm.12799

https://www.ncbi.nlm.nih.gov/pubmed/8004685

https://www.jsm.jsexmed.org/article/S1743-6095(18)30259-5/abstract

https://www.sciencedirect.com/science/article/pii/S1743609517315448

https://onlinelibrary.wiley.com/doi/abs/10.1002/ca.22523

https://obgyn.onlinelibrary.wiley.com/doi/pdf/10.1111/1471-0528.14017
