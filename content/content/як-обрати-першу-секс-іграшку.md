---
contentType: articles
path: how-to-find-first-sex-toy
title: Як обрати першу секс-іграшку?
subtitle: Sex toys 101
image: /assets/uploads/PornKareoke2.jpg
image_alt: як обрати першу секс-іграшку
carousel_featured: true
tags:
  - секс
related_sidebar:
  - path: why-you-need-sextoys-in-your-life
related_bottom:
  - path: clitor-i-tochka-g-scho-take-zhinochyi-orgasm-i-yak-yoho-dosiahty
  - path: scho-take-masturbacia-i-chy-ce-normalno
publishTime: 2020-03-20T14:41:39.526Z
metaKeywords: >-
  сексуальна освіта, сексуальна освіта вперше, сексуальна освіта для підлітків,
  игрушки для женщин, сексуальна освіта в україні, сексуальна освіта в школах,
  сексуальное образование, секс образование, сексуальное образование вперше,
  зачем нужны секс-игрушки, зависимость от вибратора, залежність від вібратора,
  навіщо треба вібратор, як обрати вібратор, кому треба вібратор, вибрати
  вібратор, как выбрать секс-игрушку, залежність від секс іграшок, користь від
  секс іграшок, зависимость от секс игрушек, польза секс игрушек, как
  пользоваться секс-игрушками, як обрати секс іграшку, навіщо потрібні секс
  іграшки, мені треба секс іграшка, треба секс іграшка, секс игрушки, секс с
  игрушками, игрушки для секса, интим игрушки, интимные игрушки, сексуальные
  игрушки, бдсм игрушки, секс ігрушки, игрушки для взрослых, первая
  секс-игрушка, как выбрать секс-игрушку, как выбрать секс игрушку, як обрати
  секс іграшку, перша секс іграшка, секс товари, товари сексшопу
metaDescription: >-
  *Секс-іграшки покращують сексуальне життя та урізноманітнюють мастурбацію, це
  ми вже знаємо. Але як, де і коли знайти ту єдину, з якої ти почнеш свої
  експерименти?*
---
*Секс-іграшки покращують сексуальне життя та урізноманітнюють мастурбацію, це ми вже знаємо. Але як, де і коли знайти ту єдину, з якої ти почнеш свої експерименти? Відповідає Соня Телечкун з* [LOVESPACE](https://1sex-shop.com/?utm_campaign=vpershe).

## Як вибрати першу секс-іграшку?

Якщо є змога, прийдіть у шоурум, поговоріть із консультантом і помацайте все, що впадає в око. Можна перед тим подивитися цікаві вам моделі, переглянути відгуки й огляди та все ж таки спробувати знайти іграшки в якомусь секс-шопі. Чому? У різних виробників іграшки навіть одного типу й такого ж матеріалу відрізняються тактильно. В іграшках з вібрацією моторчик може бути інакшим, і відчути це можна, лише спробувавши іграшку на дотик. Наприклад, вібрацію я завжди рекомендую клієнтам пробувати не руками, а притискаючи до низу живота, тому що там набагато більше м’яких тканин і саме так можна зрозуміти, чи подобається вам інтенсивність та ритм цієї моделі. 

Якщо ж ви вперше зайшли на сайт сексшопу і розгубилися, ось кілька моментів, які варто тримати в голові. 

**Матеріал.** Класним універсальним матеріалом є силікон. Це силікон медичного рівня, його називають умовно не пористим. Чому це важливо? У порах живуть і розмножуються бактерії. Немає пор —  немає бактерій. 

За такими іграшками легко доглядати. Наприклад, силіконові іграшки без віброелементів можна кип’ятити до 20 хвилин, а якщо це іграшка з віброелементом, її можна мити спокійно з милом. І новачкам я рекомендую силікон, бо він швидко розігрівається до температури тіла й тактильно трохи схожий на шкіру.

**Водонепроникність.** Класна іграшка має бути водонепроникною. Якщо вона має захист від бризок, це означає, що ви можете її спокійно помити під краном, але не занурювати у воду. Або ж вона може бути повністю  водонепроникною, така модель матиме ІВХ-7 (це технологічний маркер водопроникності). Ці іграшки можна спокійно використовувати у ванній чи душі, занурювати під воду до 10 хвилин. 

**Потужність вібрації.** Якщо в іграшці є якийсь електронний елемент,  наприклад моторчик, що вібрує, то треба розуміти діапазон цієї вібрації. Який нижній поріг вібрації, а як іграшка поводиться на максимальній швидкості/потужності? Такі моменти можна дізнатися в консультанта або ж з оглядів іграшки. Особливо важливо розуміти це, якщо не впевнені, яка стимуляція вам подобається, чутливі ви або чи потрібна вам інтенсивна вібрація для досягнення оргазму. Спочатку ліпше звертати увагу на іграшки з широким діапазоном потужності, щоб уже вдома мати змогу потестувати як ніжну, так і інтенсивну стимуляцію. 

**Фан.** Іграшка має викликати у вас зацікавленість та радість — бо це насамперед цяцька! Вона може подобатися вам дизайном або певною функцією. Можливо, ви одразу фантазуєте, як її можна використати. Або не можете придумати, як її використати, і такі “хм, challenge accepted!”. 

І ще: коли ви дивитеся на якусь забавку, намагайтеся придумати принаймні два додаткові способи її використання. Окрім того, про що сказав консультант і що написано на коробці. Це допоможе вам подружитися з іграшкою й отримати від неї максимум кайфу!

## Ок, але як вибрати тип іграшки?

Пофантазуйте. Подумайте, яка стимуляція вам подобається — зовнішня чи  внутрішня? Цікавить ідея вібрації чи хочеться щось більше схоже на член/вагіну? Ці запитання необхідно поставити собі й обговорити з консультантом, перш ніж вибрати з цих видів іграшок:

* **Ділдо.** Ділдо, або фалоімітатором, називаємо іграшки фалічної форми, не обов’язково реалістичні. У них немає вібро- або якогось електронного елемента. Тому їх можна, наприклад, кип’ятити для стерилізації.  Як його можна використовувати? У парі під час сексу або ж соло для мастурбації. Ділдо є іграшкою для проникнення й дає відчуття заповненості. Ним, звісно, можна ковзати по шкірі, й особливо якщо воно ребристе, такі рухи можуть давати зовнішнє задоволення. Але загалом фалоімітатори використовують вагінально чи анально (якщо на ньому є стопер, який не дасть ділдо загубитися в прямій кишці). Тому зазвичай це просто механічна стимуляція. 
* **Вібратори анатомічної форми.** Вони також створені для внутрішньої стимуляції, а тому дають відчуття заповненості, їх можна рухати руками, однак вони додатково стимулюватимуть завдяки вібрації. Вібрація розслабляє м’язи, по-іншому стимулює нервові закінчення. Також у вібраторів бувають різні режими — не лише швидкість і потужність, але й ритм, біт. Різні біти також дають інші відчуття. 
* **Віброкулі і їхні сестри.** Це невеликі вібратори, які зазвичай використовують зовнішньо. Якщо вам хочеться вібростимуляції на кліторі, вульві, сосках й інших зовнішніх частинах тіла, це ідеальний варіант. А ще віброкулі були першими іграшками для жінок. Їх можна кинути в сумочку, і ніхто не дізнається, що це, бо вони маленькі й часто за формою нагадують помаду. 
* **Вібратори-кролики.** Цей вид іграшок має два відростки — кліторальний і вагінальний, а тому стимулює і внутрішньо, і зовнішньо. Серед них є такі, у яких можна перемикати вібрацію відростків окремо, що дає змогу тренуватися отримувати оргазми від різних типів стимуляції. 
* **Вакуумні стимулятори.** Це зовсім інша й досить новітня штука. Ці іграшки взаємодіють із клітором, але не вібрують, а радше створюють ефект всмоктування.  Усередині такого стимулятора розміщена мембранка, яка ходить уперед-назад, відсмоктує, відпускає клітор і в такий спосіб стимулює. Є легенда про те, що їх вигадали, коли дружина винахідника сказала йому: “Придумай іграшку, яка доведе до оргазму будь-яку жінку за 2 хвилини!” І він мучився роками, а згодом створив ось цю штучку. Насамперед це іграшка для клітора, але її можна використовувати і на сосках, і на мочках вух тощо.
* **Пульсатори.** Вони підходять любителькам пенетрації. У них є магнітний механізм, який змушує іграшку рухатись уперед-назад, імітуючи фрикції під час пенетративного сексу. 
* **Мастурбатори.** Це іграшки для людей з пенісами, формою схожі на ліхтарик. Усередині в них м’який силікон, що має певний візерунок й імітує відчуття проникнення. Вони можуть нагадувати анатомічну форму вагіни/анусу або ж давати якісь специфічні відчуття — наприклад, мати заморочену ребристість всередині або створювати ефект скручування чи вакууму.  Тобто якщо до цього ви користувалися лише руками, подумайте, помрійте, чого хотілося б, і, можливо, ваше тіло підкаже, що йому до вподоби. І беріть іграшку, яка найбільше збуджує фантазію.

## Як зрозуміти, що тобі вже потрібна секс-іграшка?

Якщо взагалі з’явилася думка типу “хм, секс-іграшки? Що воно?”, як мінімум потрібно зайти на сайт сексшопу або прийти в шоурум і подивитися, можливо, вам щось прийде до смаку.

Знову ж таки, іграшки мають бути про фан. Секс-іграшки урізноманітнюють ваш сексуальний досвід, сексуальне життя і в жодному разі не мають бути суперважким вибором. Якщо ви берете кольорову цяцьку, яка видається дивною, прикольною і просто візуально приваблює — клас, чудово! Лише цього може бути достатньо. А потім, коли дізнаєтеся її функціонал, імовірно, вона сподобається вам ще більше.

Фото: [Sophie Le Roux](https://www.instagram.com/druidspice/)
