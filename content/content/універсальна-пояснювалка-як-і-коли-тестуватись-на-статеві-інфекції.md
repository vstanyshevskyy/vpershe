---
contentType: articles
path: yak-і-koli-testuvatis-na-statevі-іnfekcії
title: 'Універсальна пояснювалка: Як і коли тестуватись на статеві інфекції?'
subtitle: 'Завжди простіше профілактувати інфекції та хвороби, ніж їх лікувати ;)'
image: /assets/uploads/mellow-at-a-doctors-appointment.png
image_alt: 'Універсальна пояснювалка: Як і коли тестуватись на статеві інфекції?'
carousel_featured: true
tags:
  - тіло
  - здоров'я
  - інфекції
  - коментар гінеколога
  - ''
related_sidebar:
  - path: mify-pro-statevi-infekciyi
related_bottom:
  - path: >-
      zud-sverbizh-i-vydilennya-shist-pobutovykh-zvychok-yaki-shkodyat-intymnomu-zdorovyu
publishTime: 2021-05-31T21:00:00.000Z
metaKeywords: 'ІПСШ, тестування'
metaDescription: >-
  Сьогодні поговоримо про важливий і часом страшний момент — тестування на
  інфекції, що передаються статевим шляхом. Якщо не уточнити в лікаря, на що
  саме тебе тестують, то можна пропустити багато важливих тестів, які не входять
  в стандартний огляд. Крім того, часом буває важко зорієнтуватись, як часто
  потрібно здавати аналізи та на які інфекції. Ми спробуємо допомогти продертись
  крізь ці хащі інформації та довести, що тестування — це легко і може врятувати
  життя!
---
Сьогодні поговоримо про важливий і часом страшний момент — тестування на інфекції, що передаються статевим шляхом. Якщо не уточнити в лікаря, на що саме тебе тестують, то можна пропустити багато важливих тестів, які не входять в стандартний огляд. Крім того, часом буває важко зорієнтуватись, як часто потрібно здавати аналізи та на які інфекції. Ми спробуємо допомогти продертись крізь ці хащі інформації та довести, що тестування — це легко і може врятувати життя!

### Коли точно потрібно протестуватися?

* При появі нового сексуального партнера, перед першим контактом з нею/ним
* При появі таких симптомів: біль, порушення сечовипускання, поява невластивих виділень (зміна їх кількості, консистенції, кольору, запаху), поява висипань на шкірі та слизовій статевих органів; для жінок — порушення менструального циклу, зміна характеру менструацій
* Якщо ви або ваші партнери займаються сексом з кількома людьми
* Якщо ви займались незахищеним сексом з людиною, у якої виявили ІПСШ (інфекції, що передаються статевим шляхом)
* Якщо ви займались сексом з людиною, що дуже давно не здавала аналізи
* Якщо презерватив порвався під час сексу

### Що таке сіре вікно і чому важливо тестуватись регулярно?

Сіре вікно — це період відсутності антитіл через короткий проміжок після зараження. Простіше кажучи, аналіз не покаже захворювання, проте воно вже присутнє. Саме тому важливо знати, коли саме тестуватись на які хвороби. Окрім того, багато інфекцій протікають безсимптомно і в стертій формі, проте можуть мати серйозні довготривалі наслідки.

### Коли і на що тестуватись у випадку незахищеного сексу або появи симптомів?

Передусім, після незапланованого незахищеного сексу чи порваного презерватива варто помочитись та прополоскати рот антисептиком (наприклад, Хлоргексидином).

Жінкам поставити в піхву свічку Бетадин, в положенні лежачи. Якщо дівчина не користується регулярними засобами контрацепції, то прийняти препарат екстреної контрацепції.

Пам’ятайте, щокраще звернутися до лікаря, щоб визначити чи варто приймати екстрену контрацепцію і зробити це дуже оперативно, адже вона діє лише в перші 72 години після статевого акту. Потім зробити тести на інфекції, дотримуючись рекомендацій щодо тривалості "сірого вікна".

![](/assets/uploads/Секс-здоров'я (5) для верстки на сайт.jpg)

### Які ризики зараження під час різних видів сексу?

* Оральний — найнижчий ризик зараження, проте так передаються майже всі ІПСШ, крім трихомоніазу, також дуже низька ймовірність передачі ВІЛ.
* Вагінальний — так передаються всі ІПСШ. Пасивний ("приймаючий") партнер має відчутно вищий ризик зараження.
* Анальний — найвищий ризик зараження для пасивного партнера. Передаються всі ІПСШ, окрім трихомоніазу, а також високий ризик мікротріщин, бактеріальних захворювань. Кишкова флора також може викликати запалення сечовивідних шляхів, простатит та запальні захворювання органів малого тазу.

### Як часто і на що тестуватись у цілях профілактики?

Рекомендована частота профілактичного тестування — **один раз на рік**. Важливо обстежуватись на такі захворювання: **ВІЛ, сифіліс, гепатити А, В і С, гонорея, хламідіоз, мікоплазма генітальна, трихомоніаз, вірус простого герпесу І/ІІ типу, цитомегаловірус, вірус папіломи людини 6,11,16,18.**

Обов’язково поцікавтесь у свого лікаря про розширений пакет тестування, що включає у себе всі ці захворювання, адже вони часто не входять в стандартний огляд.

Крім того рекомендується вакцинуватись від гепатитів А і Б. Існує також і вакцина від вірусу папіломи людини, проте вона найбільш ефективна у ранньому віці (11-12 років), до початку статевого життя, адже після його початку, людина найчастіше вже має контакт з цим вірусом.

У **разі частої зміни партнерів**, **частого незахищеного сексу**, **частого анального сексу** рекомендується обстежуватись на ВІЛ, сифіліс, гонорею, хламідіоз та гепатити В і С **раз на 3-6 місяців**, та з кожним новим партнером/після кожного незапланованого незахищеного сексу.

![](/assets/uploads/підготовка до тестування.jpg)

### Поширені помилки, які призводять до появи ІПСШ

* *Ви використали один презерватив під час переходу від анального до вагінального сексу*

Уффф, це дуже простий спосіб отримати бактеріальне захворювання.

* *Ви зайнялись оральним сексом без презерватива/латексної серветки*

Пам’ятайте, що оральний секс — це теж секс і майже всі ІПСШ передаються цим шляхом

* *Ви використали один презерватив з кількома партнерами під час групового сексу*

І він захистив лише людину, що його вдягла :)

* *У вас був контакт шкіри з людиною з герпесом на губі або папіломами деінде на тілі*

Герпес та папіломи — це завжди неприємно, але особливо на геніталіях. Тому, якщо партнер/-ка з герпесом на губі пропонують поцілунки або оральний секс, ввічливо відмовтесь ;)

* Ви скористались чужою зубною щіткою чи бритвою

Кровоточивість ясен — це дуже поширена штука і також просто поранитися під час бриття, тому ви ризикуєте підхопити ВІЛ чи гепатити В і С. Ми повністю за sharing economy, але не у випадку засобів гігієни ;)

* *Ви скористались одним рушником, одягом з людиною, у якої виявлено коросту або лобкові воші*

Головне, щоб вам про них розповіли, тому краще мати власний рушник!

* *Ви ділитесь секс іграшками*

Камон, почніть набувати своє майно ;) Секс іграшками краще не ділитись, а якщо і ділитись, то лише після ретельної дезінфекції спеціальним засобом між користувачами і бажано, щоб інші користувачі, крім власника, користувались презервативом.

* *Ви зробили аналінгус комусь, хто з’їв заражену їжу*

Це звісно рідкісна ситуація, проте під час орального сексу та аналінгусу є ризик злизати мікрочастинки перетравленої їжі, що містить у собі вірус. Наприклад, різні види гепатити А чи Е, а також навіть коронавірус!

Немає нічого сором’язливого у піклуванні про власне сексуальне здоров’я. Якщо вас турбує певна інфекція або симптом, поговоріть з цим про це з вашим сімейним лікарем або гінекологом.

Чим ви чесніші ви будете у цій розмові, тим краще лікування можете отримати.

Пам’ятайте, що завжди простіше профілактувати інфекції та хвороби, ніж їх лікувати.

### Де можна протестуватися на ІПСШ:

* AHF Ukraine, [лінк на сайт](https://freehivtest.org.ua/uk/ahf-ukraine-uk/)
* 100% життя, [лінк на сайт](https://network.org.ua/)
* Клініки, дружні для молоді у вашому місті (спеціалізовані підрозділи, які надають медичні послуги молоді, а також інформують та консультують, зокрема з питань профілактики ВІЛ та інфекцій, які передаються статевим шляхом), [перелік адрес по містах України](http://kdm-ldd.org.ua/kdm/?tab=2&subtab=1&submenu=17&entity=133)

### Гарячі лінії:

* Загальнонаціональна Гаряча лінія з питань ВІЛ/СНІД та туберкульозу. 

  Психологи консультуютьцілодобово, без перерв, свят та вихідних за телефоном: **0 800 500 451. [Лінк на сайт](https://www.helpme.com.ua/ua/vil/diagnostic/default.html)**
* Центр громадського здоров'я МОЗ України

  Безкоштовна інформаційна лінія з питань громадського здоров’я (ПН–ПТ, 09:00–18:00)

  **0 800 505 855**

- - -

**Авторка статті:** Юлія Ковальчук

**Консультації та експертні коментарі під час написання матеріалу:** Вікторія Бугро, гінекологиня

**Авторка ілюстрації:** [Iryna Molchanova](https://icons8.com/illustrations/illustration/-2982)

- - -

*Джерела:*

[“Screening Guidelines for Sexually Transmitted Diseases”](https://www.verywellhealth.com/when-should-you-get-screened-for-stds-3132733). Verywell Health

[Which STD Tests Should I Get? | Prevention.](https://www.cdc.gov/std/prevention/screeningreccs.htm) STDs

[How often should I get tested?](https://www.actioncanadashr.org/resources/sexual-health-info/sexually-transmitted-infections/how-often-should-i-get-tested). Action Canada for Sexual Health & Rights
