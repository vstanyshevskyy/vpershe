---
contentType: post
category: relationships
path: how-to-coming-out
title: Як почуватися комфортно зі своєю сексуальністю
subtitle: >-
  Розповідаємо, як відкритися батькам та друзям, навчитися комфортно жити зі
  своєю ідентичністю, боротися з булінгом в школі/на роботі, а також дбати про
  свою безпеку та мати практичні інструменти для боротьби з насиллям. 
image: /assets/uploads/Short Film YouTube Channel Thumbnail (1).png
tags:
  - ЛГБТІК
  - камінг-аут
related_sidebar:
  - path: nick-antipov-coming-out
related_bottom:
  - path: trans-ljudy
  - path: lgbtq-safety
publishTime: 2020-10-07T15:52:46.068Z
metaKeywords: >-
  лгбт, лгбтік, лгбтик, лгбт україна, согі, соги, гендер, насилля, безпека,
  насилля над лгбт, марш жінок, трансгендерний марш, правова підтримка, правова
  підтримка лгбт, сексуальність, сексуальна орієнтація, камінг аут, лгбтик это,
  лгбт флаг, лгбт это, лгбт фильмы, лгбт україна, лгбт це, лгбт це нормально,
  лгбт центр, лгбт центр наш світ, лгбт центр киев, лгбт лгбт центр мариуполь, о
  лгбт, лгбт розшифровка, лгбт рівне, лгбт рух, лгбт рух в україні, лгбт родина
  мать, лгбт романы, лгбт расшифровка по буквам, что такое лгбт, каминг аут это
  простыми словами, каминг аут це, каминг аут єто, каминг аут это, каминг аут
  это что, каминг аут значение, каминг-аут как сделать, каминг аут лгбт, каминг
  аут что означает, каминг аут это, внутренняя дискриминация, лечение геев,
  гомосексуализм, гомосексуальность, как лечить гомосексуализм, как перестать
  быть геев, лікування геїв, лікування голубих, голубі, внутрішня дискримінація,
  дискримінація лгбт
---
<!--StartFragment-->

Камінг-аут — це розкриття своєї сексуальної орієнтації та гендерної ідентичності. На жаль, у нашій країні рівень сприйняття ЛГБТ-спільноти один із найнижчих у Європі —[лише 14%](https://www.rferl.org/a/how-europeans-view-homosexuality/30230588.html) українців готові їх приймати в суспільстві, тоді як 2007 року таких було 19%. Статистика, на жаль, невтішна. Саме тому камінг-аут — важкий процес. [Ольга Семенова](https://www.wonderzine.com.ua/wonderzine/life/good-question/991-u-mene-kaming-aut-chi-mozhna-vzhivati-tsey-termin-v-inshih-znachennyah), психотерапевтка та викладачка у ГО «Інсайт», для видання Wondezine каже, що термін «камінг-аут» стали використовувати в контексті розкриття якогось невідомого факту про себе, таким чином знецінюючи всі переживання та зусилля тих, хто дійсно зважується розкрити свою сексуальну орієнтацію та/або гендерну ідентичність. Саме тому ось для тебе деякі поради, як правильно робити камінг-аут, від Марини Діденко, психологині та тренерки, у її вебінарі для «Вперше».

**Як підготуватися до камінг-ауту?**

Найголовніше, що тобі потрібно знати: немає єдиного правильного способу, як і перед ким це робити,—все залежить від тебе, твоєї ситуації та твоїх рідних. Тому, перш ніж робити такий важливий крок, потрібно відповісти самому собі на питання: чому я хочу це зробити? Чому саме зараз, а не місяць чи рік тому? Кому я хочу відкритись: друзям, одногрупникам, однокласникам, колегам, батькам, рідним? Від відповідей буде залежати твоя стратегія. І також зрозумій для себе, який ти хочеш камінг-аут — різкий чи поступовий?

\
Наступне: треба продумати можливі реакції людей на твоє зізнання. Беручи до уваги цінності, погляди, релігійну належність рідних або людей, яким ти хочеш відкритися, ти зможеш наперед продумати, якою буде їхня реакція. Якщо це якась конкретна людина або, наприклад, батьки, то проаналізуй наперед їхні позитивні та негативні реакції, тобто які можуть бути наслідки. Якщо ми говоримо про друзів, врахуй, що декого з них ти можеш втратити, а декого, навпаки, знайти.

**У чому небезпека мого камінг-ауту?**

Ти можеш поставити питання: навіщо аналізувати реакції своїх близьких, якщо вони завжди приймають мене яким я є? Все це потрібно задля твоєї безпеки, адже дехто з друзів може бути негативно налаштований до ЛГБТ-спільноти, або твої батьки, дізнавшись про твою гендерну ідентичність чи сексуальну орієнтацію, можуть досить радикально вчинити — вигнати з дому чи перестати фінансово допомагати. Якщо ти обрав поступовий камінг-аут, то довіряти людині, з якою ти поділився/-лася, мусиш повністю, адже, як ми вже писали вище, рівень терпимості в нашій країні досить низький і відкривши свій секрет не тій людині, ти можеш потрапити в незручну або навіть небезпечну ситуацію. Починаючи з булінгу і закінчуючи фізичним насиллям. Ось чому потрібно заздалегідь обдумати реакції близьких.

**Як оцінити ризики та переваги камінг-ауту?**

Для правильної оцінки ризиків пропоную техніку «Квадрат Декарта». Потрібно намалювати квадрат і розділити його на чотири секції, в кожній із яких буде питання, яке допоможе тобі зробити рішення. Перше —що я отримаю або що станеться, якщо я не зроблю камінг-аут? Далі переходимо в нижній сектор —що я втрачу, якщо не зроблю? Потім переходимо в праву секцію та відповідаємо на такі запитання —що я отримаю, якщо зроблю це? Та що я втрачу, якщо зроблю?

Подивись на свої відповіді та проаналізуй, чи задовольняють і чи не лякають тебе відповіді, та подумай, чи варто зараз робити камінг-аут.

**Які потенційні наслідки камінг-ауту?**

З основних психологічних негативних наслідків може бути страх відторгнення, зокрема рідними людьми, на яких ти розраховував, від чого ти можеш дуже погано почуватися. Але потрібно пам'ятати, що можна як знайти нових друзів, так і втратити старих, або батьки можуть підтримати, а можуть — ні.

Коли ми робимо камінг-аут, то нам хочеться, аби нас прийняли, хочеться безумовної любові від близьких для нас людей, які завжди підтримають. Але, на жаль, так не відбувається завжди. Чому? Бо кожній людині потрібен час на «переварювання» інформації. Ти йшов/йшла до камінг-ауту дуже довго, а людина, якій ти зізнався/-лася, має це швидко обмізкувати. Тому не звертай уваги на першу реакцію, або не ображайся на людину за неї, навіть якщо вона негативна. Через певний час після осмислення інформації вона до тебе прийде.

**Я боюся бути відторгнутим, якщо зроблю камінг-аут.**

Можливо, зараз ти до цього не готовий/-а і потрібно почекати, коли будеш незалежним/-ою від цієї реакції. І хоч це завжди страшно, боляче і нервово, та є моменти в житті, коли впоратися з цим простіше. Камінг-аут варто робити, лише якщо ти емоційно, психологічно та фінансово до цього готовий/-а.

Якщо потрібна допомога з батьками, звертайся до батьківської [ініціативи «Терго»](https://tergo.org.ua/).

Якщо ти зазнав/-ла булінгу через свою сексуальну орієнтацію після камінг-ауту або хочеш зробити камінг-аут, але все ще боїшся, то звертайся за допомогою до ЛГБТ-організацій, як-от[ ГО "Інсайт](https://www.insight-ukraine.org/uk)" або "[](https://teenergizer.org/)[Гендер Зед](https://genderz.org.ua/)". Безкоштовні психологічні консультації  пропонує ГО "[Teenergizer](https://teenergizer.org/consultations/)".

\
Матеріал написано у партнерстві з [Гендер Зед.](https://genderz.org.ua/)

Авторка: Дар'я Нестеренко за вебінаром [Марини Діденко](https://www.facebook.com/mdidenko.com.ua)
