---
contentType: sexoteca
path: apt-antiretrovirusna-terapiya-chomu-vil-ce-ne-vyrok
title: ВІЛ - це вирок?
subtitle: 'Розповідаємо, що таке антиретровірусна терапія та чому з ВІЛ можна жити'
image: /assets/uploads/1.jpg
image_alt: >-
  Антиретровірусна терапія допомагає ВІЛ-інфікованим жити повноцінним життям,
  якщо її приймати вчасно
carousel_featured: true
carousel_image: /assets/uploads/1.jpg
carousel_image_alt: >-
  Антиретровірусна терапія допомагає ВІЛ-інфікованим жити повноцінним життям,
  якщо її приймати вчасно
list_image: /assets/uploads/1.jpg
list_image_alt: >-
  Антиретровірусна терапія допомагає ВІЛ-інфікованим жити повноцінним життям,
  якщо її приймати вчасно
tags:
  - ВІЛ
  - здоров'я
  - секс
related_sidebar:
  - path: 'https://vpershe.com/articles/prezervatyvy-yak-korystuvatysya-yaki-buvayut'
  - path: 'https://vpershe.com/articles/scho-take-vpl'
  - path: 'https://vpershe.com/articles/mif-pro-divochu-plivu-shco-take-tsnota'
  - path: 'https://vpershe.com/stories/mene-nazyvaly-shlyondroyu-slutshaming-v-shkoli'
related_bottom:
  - path: 'https://vpershe.com/articles/chomu-pro-seks-i-vil-treba-hovoryty-vgolos'
  - path: 'https://vpershe.com/articles/pershyy-pryyom-do-hinekoloha'
  - path: 'https://vpershe.com/articles/scho-take-masturbacia-i-chy-ce-normalno'
  - path: 'https://vpershe.com/stories/persha-masturbacia-pershyy-sex-porno'
publishTime: '2018-11-30T18:06:26+06:00'
metaKeywords: >-
  віл, вич, снід, спид, день боротьби з віл, сексуальна освіта, сексуальна
  освіта вперше, сексуальна освіта для підлітків, сексуальна освіта в україні,
  сексуальна освіта в школах, сексуальное образование, секс образование,
  сексуальное образование вперше, день боротьби зі снідом, що таке віл, як
  лікується віл, чи можна лікувати віл, антиретровірусна терапія, арт, як здати
  тест на віл, что такое вич, что такое спид, как сдать тест на вич, как лечить
  вич, антиретровирусная терапия, вич-позитивные, вич-инфицированные, 
metaDescription: >-
  На жаль, ліки, що повністю вилікують ВІЛ, ще не знайдені. Проте
  антиретровірусна терапія (АРТ) допомагає ВІЛ-позитивних людям жити повноцінним
  життям. Підтримуюче лікування АРТ є загальнодоступним, безкоштовним та
  ефективним. Розказуємо, що воно таке, та чому допомагає людям з ВІЛ жити
  повноцінним життям.
---
На жаль, ліки, що повністю вилікують ВІЛ, ще не знайдені. Проте антиретровірусна терапія (АРТ) допомагає ВІЛ-позитивних людям жити повноцінним життям. Підтримуюче лікування АРТ є загальнодоступним, безкоштовним та ефективним. Розказуємо, що воно таке, та чому допомагає людям з ВІЛ жити повноцінним життям.

Матеріал з сайту [GetTest](https://gettest.com.ua/).

## Що таке ВІЛ?

ВІЛ - це хронічне вірусне захворювання, яке негативно впливає та пригнічує імунну систему та робить організм людини дуже вразливим до інших інфекцій та захворювань. Він передається через проникаючий сексуальний контакт без презерватива, використання нестерильних шприців, голок, інструментарію для пірсингів чи тату. ВІЛ не передається через обійми, рукостискання, поцілунки, через посуд, постільну білизну, рушники, укуси комах.

Найчастіше він протікає без симптомів. Інкубаційний період (коли вірус потрапив в організм, але тест-система ще не може його виявити) триває щонайменше 6 тижнів. Результати тесту на ВІЛ, зробленого в цей період, можуть бути некоректними. Захворювання небезпечне тим, що з моменту інфікування до появи перших видимих симптомів може пройти декілька років. На стадії, коли ще немає симптомів, людина не відчуває себе хворим, проте вже може передавати ВІЛ. 

Якщо ВІЛ не лікувати належним чином, він може стати причиною виникнення СНІДу – стадії ВІЛ-інфекції, яка може стати причиною смерті.

## Як лікувати ВІЛ?

Ліків, що повністю подолали б ВІЛ поки що не придумали (той, хто це зробить, точно отримає Нобелівську премію!) Проте, антиретровірусна терапія, якщо її приймати правильно, перетворює ВІЛ зі смертельної хвороби на хронічне захворювання.

АРТ (антиретровірусна терапія) – це таблетки, які пригнічують вірус та припиняють його розмноження. Ці препарати приймають щодня – раз на день (рідше – двічі на день). Одна таблетка може містити кілька видів лікарських препаратів, тому вони ще називаються “схемою” лікування. Якщо людина припиняє/перериває лікування, то вірус може почати активніше розмножуватися, руйнуючи імунітет. 

## ВІЛ - це вирок?

**НІ!** З ВІЛ можна прожити якісне та повноцінне життя, займатися сексом, створювати сім’ї та народжувати здорових дітей, бігати марафони й робити карколомну кар’єру, старіти та виходити на пенсію – точно так само, як без ВІЛ. Люди, які приймають АРВ-терапію, та у яких вірус пригнічений до невизначуваного рівня, не можуть передати інфекцію іншим.

Невизначуване вірусне навантаження – це стан, при якому кількість вірусу у крові настільки низька, що його неможливо побачити через тестування. Щоб вірусне навантаження можна було назвати невизначуваним, у одному мл її крові людини має жити менше 50 вірусних частинок.

Це означає, що лікування працює, і вірус в організмі інфікованої людини пригнічений. А значить, вона може не переживати про передачу захворювання іншій людині.

## Але бабця говорить, що всі ВІЛ-позитивні дуже заразні!

Друже, ліпше слухай не бабцю, а Швейцарську національну комісію зі СНІДу! У 2008 році швейцарці оприлюднили заяву про те, що ВІЛ-позитивна людина на лікуванні не може передати вірус при статевому контакті. Документ, відомий як «Швейцарська заява», зібрав велику кількість доказів того, що застосування АРВ-препаратів зупиняє передачу ВІЛ-інфекції. Його автори, Петро Вернацца (Petro Vernazza) з колегами, проаналізували 25 досліджень та зрозуміли, що ВІЛ-позитивні люди не є джерелом передачі вірусу, якщо вони мають невизначуване вірусне навантаження протягом останніх шести місяців. 

У 2014 році ще одне дослідження – PARTNER, проведене в 14 європейських країнах, показало відсутність свідчень передачі ВІЛ в 44 000 випадків сексу без використання презерватива в дискордантних парах (всього в дослідженні взяли участь 1145 пар). У 2016 воно показало повну відсутність фактів передачі ВІЛ вже в понад 58 000 випадків сексу без використання презерватива.

У липні 2017 р. результати дослідження Opposite’s Attract теж довели, що ВІЛ не передається, якщо вірусне навантаження невизначуване. Це дослідження проводили за участі 358 серодіскордантних гей-пар з Австралії, Таїланду та Бразилії. Воно показало нуль випадків передачі вірусу за умови невизначуваного вірусного навантаження.

## Так що, можна без презервативів?

Неа. По-перше, в Україні, на жаль, не всі приймають ВІЛ-позитивні люди приймають антиретровірусну терапію. Часто просто через те, що не знають, що хворі на ВІЛ, - лише 10% молоді робили тест на ВІЛ. Тому, перед тим, як займатися незахищеним сексом, пройдіть тест - це романтично!\
По-друге, ВІЛ - не єдина інфекція, що передається статевим шляхом. Від них тебе захистить презерватив!\
По-третє, самі експерти, які проводили вищезазначені дослідження, наголошують на важливості їхнього використання при сексуальних контактах. А дослідникам ліпше вірити!

## А як пройти тест на ВІЛ?

По-перше, треба знайти найближчий пункт тестування. Пункти безкоштовного тестування можна знайти [отут](https://gettest.com.ua/testuvannya/) та [отут](https://freehivtest.org.ua/uk/locations-uk/).\
По-друге, треба прийти в пункт тестування та здати кров. Якщо тобі нема 18, щоб дізнатися результати тесту, доведеться привести туди і батьків (це круто, їм теж не завадить, про всяк випадок, здати тест!) \
Тести бувають двох видів - експрес-тест, який за 15 хвилин дасть тобі результат, і звичайний тест із забором венозної крові. У державних центрах, що роблять тести на ВІЛ, ти можеш сам/а обрати, який вид тесту хочеш зробити. В ГО-шках та благодійних фондах, що роблять тести, зазвичай, роблять лише експрес-тести.

## Що робити, якщо у мене буде позитивний результат тесту на ВІЛ? 

Позитивний результат означає, що тест-система зреагувала на антитіла до ВІЛ. Це не обов’язково означає, що вірус є в організмі, але сигналізує, що тобі треба звернутися до найближчого центру СНІДу, де можна здати усі необхідні аналізи для підтвердження. Там тобі все пояснять та, якщо ВІЛ-статус підтвердиться, запропонують почати проходити терапію. Змушувати приймати ліки тебе ніхто не буде, але ми радимо дослухатися до порад лікарів - вони все знають ліпше, ніж ми - прості смертні. Ліки в Україні можна отримати абсолютно безкоштовно, а лікування допоможе домогтися невизначуваного вірусного навантаження. У цьому разі ти будеш здоровою людиною і не нестимеш ризику інфікування партнерів. 

Інформація шодо твого ВІЛ-статусу є конфіденційною. Її знатимуть лише ти та співробітник пункту тестування. Співробітникам заборонено розголошувати цю інформацію третім сторонам. 

Якщо ти дізнався/лася, що маєш ВІЛ, можеш звернутися до наших друзів з [Teenergizer](http://teenergizer.org/) - вони підтримають та розкажуть, як мати ВІЛ і бути щасливим. Але пам'ятай, що ВІЛ – це вже давно не вирок і за умови своєчасного та належного лікування, інфікована людина може прожити повноцінне життя. Для цього треба регулярно проходити тестування на ВІЛ, користуватися презервативами з усіма новими партнерами і, у разі виявлення в твоєму організім ВІЛ-у, користуватися презервативами.

Авторка ілюстрації: [Anfi Sa](https://www.instagram.com/anfisa.online)
