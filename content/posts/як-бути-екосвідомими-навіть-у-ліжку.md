---
contentType: post
category: sex
path: eco-trends-in-sex
title: Як бути екосвідомими навіть у ліжку?
subtitle: ' '
image: /assets/uploads/eco-trends-sex.jpg
image_alt: пара экосексуалов занимается сексом на природе
carousel_featured: true
tags:
  - секс
related_sidebar:
  - path: volossya-na-tili-yak-poliubyty
related_bottom:
  - path: chomu-buty-samotnim-tse-ok
  - path: clitor-i-tochka-g-scho-take-zhinochyi-orgasm-i-yak-yoho-dosiahty
publishTime: 2020-11-11T17:00:37.777Z
metaKeywords: >-
  сексуальна освіта, сексуальна освіта вперше, сексуальна освіта для підлітків,
  сексуальна освіта в україні, сексуальна освіта в школах, сексуальное
  образование, секс образование, сексуальное образование вперше, презервативы,
  лубриканты, какие бывают презервативы, менструальна чаша, чаша для місячних,
  органічні секс іграшки,органические секс игрушки, экологичные секс игрушки,
  вагинальная чаша, чаша для менструации, чаша для месячных, менструальная чаша,
  менструальная капа, менструальные чаши это, какие бывают лубриканты, веганские
  презервативы, веганские лубриканты, органические лубриканты, органический
  презерватив, веганські презервативи, веганський лубрикант, органічний
  лубрикант, органічні презервативи, які бувають презервативи, які бувають
  лубриканти,
metaDescription: >-
  Здавалося б, що може бути екологічнішим за секс? Але якщо почитати склад
  перших-ліпших презервативів, лубрикантів та інших засобів інтимного догляду,
  можна виявити там речовини, що забруднюють навколишнє середовище чи мають
  тваринне походження. Тому ми зібрали список трендів для тих, хто намагається
  бути еко в усьому — від щоденного догляду до безпечного сексу.
---
Здавалося б, що може бути екологічнішим за секс? Але якщо почитати склад перших-ліпших презервативів, лубрикантів та інших засобів інтимного догляду, можна виявити там речовини, що забруднюють навколишнє середовище чи мають тваринне походження. Тому ми зібрали список трендів для тих, хто намагається бути еко в усьому — від щоденного догляду до безпечного сексу.  

## Веганські презервативи

Зазвичай презервативи виготовляють з латексу. І щоб зробити його більш м’яким та еластичним, виробники використовують протеїн тваринного походження — казеїн. Тому звичайні презервативи — не веганські. Окрім того, презервативи не розкладаються: хоча натуральний латекс виробляється з каучукового дерева, у латекс для контрацептивів часто додають інші хімічні компоненти, які впливають на час їхнього розкладання. 

Найвідоміший бренд веганських екопрезервативів — берлінський [Einhorn](https://einhorn.my/) (з нім. “єдиноріг”). Прикладами інших повністю веганських брендів є Sustain Natural, GLYDE, Green Condom, HANX, Sir Richard’s, Fair Squared. Якщо у вас немає доступу до таких специфічних брендів, а займатися веганським сексом хочеться, використовуйте поліуретанові або поліізопренові презервативи. Ці матеріали створені без тваринних білків, проте вони також погано розкладаються. Такі презервативи мають бренди SKYN i Avanti. А от великі бренди, як Durex i Trojan, часто тестують свою продукцію на тваринах, навіть у своїх найекологічніших опціях. 

Проте, звичайно, твоя безпека — це найголовніше! Тому якщо секс трапляється тут і вже, то ліпше використати не веганський презерватив, ніж зовсім нічого. 

І ще: ніколи не змивай свій презерватив в унітаз, адже це забруднює водойми й знищує їхню флору та фауну! 

## Веганські лубриканти

Більшість виробників лубрикантів використовують інгредієнти тваринного походження. [Наприклад](https://www.eskalube.ru/blogs/2018/11/14/), гіалуронову кислоту, яку добувають з півнячих гребінців, бджолиний віск та прополіс, лактозу, стеаринову кислоту (субстанція зі свинячих шлунків), гліцерин (з яловичого жиру), лецитин (з курячих жовтків), мускус (виробляється залозами тварин), еластин (з шийних сухожиль худоби) тощо. Також більшість лубрикантів тестують на тваринах — наприклад, заливають речовину їм в очі. (WTF?!)

Після прочитання всього цього займатися сексом точно не хочеться :) Тому рекомендуємо стежити, щоб на упаковці лубриканту було вказано, що він зроблений без застосування продуктів тваринного походження — часто на це вказує маркуванням літерою V. 

Крім того, не всі лубриканти є органічними. Органічні лубриканти, хоч і також можуть застосовувати добавки тваринного походження, не використовують небезпечних консервантів, ароматизаторів, барвників та побічних продуктів нафтохімії. Сировину для таких лубрикантів вирощують на натуральних добривах, без використання пестицидів та шкідливих хімічних добавок. Такі лубриканти зазвичай мають на упаковці значок “Organic”, “ECO”, або “BIO”.

## Менструальні чаші

Жінки, які обирають тампони або прокладки, зазвичай використовують приблизно [11 тисяч](https://www.mooncup.co.uk/blog/how-is-the-mooncup-environmentally-friendly/) таких засобів за своє життя. Потім вони переповнюють смітники й довго розкладаються. Менструальні чаші — це чудова екологічна альтернатива. Однієї чаші вистачає на роки користування. За умови правильного користування та догляду чаші не мають строку дії, проте варто купити нову чашу, якщо стара змінила форму або розмір.

**Більше про плюси та мінуси менструальних чаш, тампонів та прокладок читайте [тут](https://vpershe.com/articles/yak-obraty-prokladky-tampony-menstrualni-chashi).**

## Секс-іграшки з натуральних матеріалів

Багато товарів у секс-шопах виготовлені з матеріалів тваринного походження — шовку та шкіри. Окрім того, деякі іграшки зроблені з використанням гліцерину та каучуку з казеїном, а іграшки із силікону часто тестують на тваринах. 

Найбільш екологічними альтернативами є забавки з натуральних речовин — кристалів, кварцу, деревини, скла та металу. 

## Бонус: Екосексуальність

Деякі люди настільки кайфують від зв’язку з природою, що це їх заводить! Новий рух екосексуалів знаходить еротику та романтику в природі та сприймає Землю як свою коханку. 

Приклади екосексуальності — це секс з овочами, мастурбація у водоспаді, біг по лісу оголеними чи ніжні пестощі рослинами. Вже зараз цей рух у різних куточках планети влаштовує мандрівки, де можна провести кілька днів, займаючись коханням з природою.



**Авторка тексту:** Юлія Ковальчук\
**Авторка ілюстрації:** [Уныво](https://www.instagram.com/unyvo_/)



*Стаття вийшла за підтримки Фонду ім. Гайнріха Бьолля, Бюро Київ — Україна.*
