---
contentType: post
category: body
path: scho-take-virus-papilomy-liudyny
title: '“Затаившийся дракон”: що ховає вірус папіломи людини (частина 2)'
subtitle: 'Розказуємо, чим, окрім косметичних дефектів, може загрожувати папіломавірус '
image: /assets/uploads/hpv2-main.jpg
image_alt: 'Розказуємо, чим, окрім косметичних дефектів, може загрожувати папіломавірус '
carousel_featured: true
carousel_image: /assets/uploads/hpv2-karusel.png
carousel_image_alt: 'Розказуємо, чим, окрім косметичних дефектів, може загрожувати папіломавірус '
list_image_articles: /assets/uploads/hpv2-karusel.png
list_image: /assets/uploads/hpv2-main.jpg
list_image_alt: 'Розказуємо, чим, окрім косметичних дефектів, може загрожувати папіломавірус '
tags:
  - здоров'я
  - секс
  - інфекції
  - коментар гінеколога
related_sidebar:
  - path: prezervatyvy-yak-korystuvatysya-yaki-buvayut
  - path: bolyuchi-misyachni-scho-robyty
  - path: scho-take-masturbacia-i-chy-ce-normalno
  - path: toxichni-stosunky-perestala-spilkuvatysia-z-druziamy
  - path: hochu-shudnuty-anoreksia-bulemia
relatedSidebarMobilePosition: 4
relatedSidebarMobileTitle: "Цікаве для тебе"
related_bottom:
  - path: scho-take-vpl
  - path: articles/pershyy-pryyom-do-hinekoloha
  - path: scho-take-hormony-testosteron-estrogen
  - path: mene-nazyvaly-shlyondroyu-slutshaming-v-shkoli
publishTime: '2018-12-09T17:35:20+06:00'
metaKeywords: >-
  сексуальна освіта, сексуальна освіта вперше, сексуальна освіта для підлітків,
  сексуальна освіта в україні, сексуальна освіта в школах, сексуальное
  образование, секс образование, сексуальное образование вперше, впл у жінок,
  впл у чоловіків, вірус папіломи, папіломовірус, симптоми вірусу папіломи, як
  лікувати впл, вірус папіломи людини, впл, впч, вирус папилломы человека,
  папилломавирус, как лечить вирус папилломы, сипмтомы вируса папиломмы, вакцина
  от впч, вакцина від впл
metaDescription: >-
  В першій частині тексту ми розказували, що таке ВПЛ та, що ним інфікується
  80-90% сексуально активної молоді. У переважної більшості людей до 25 років
  вірус сам зникає з організму. Але бувають виключення. Про них ми і
  поговоримо.
---
В [першій частині](https://vpershe.com/articles/scho-take-vpl) тексту ми розказували, що таке ВПЛ та, що ним [інфікується](https://www.unicef.org/ukraine/ukr/Klinichna_Nastanova_block.pdf) 80-90% сексуально активної молоді. У переважної більшості людей до 25 років вірус сам зникає з організму. Але бувають виключення. Про них ми і поговоримо. 

- - -

Коли в грудні минулого року в мене знайшли ВПЛ, я дуже хвилювалась, бо нічого про нього не знала. І варто мені було трохи почитати про нього і заспокоїтися, як [лікарка повідомила](https://vpershe.com/articles/pershyy-pryyom-do-hinekoloha), що в мене є клітинні зміни на шийці матки - дисплазія.  За її словами, зміни були незначними, тому лікувати їх вона запропонувала медикаментозно. Тоді я ще не знала, що ВПЛ не лікується, і повністю їй довірилася. На весь курс ліків я витратила більше трьох з половиною тисяч гривень. Він складався з уколів, таблеток, свічок та пробіотиків і тривав близько двох місяців. Від деяких таблеток мене постійно нудило. Мені доводилося майже постійно [ходити з прокладками](https://vpershe.com/articles/yak-obraty-prokladky-tampony-menstrualni-chashi), бо і вранці, і ввечері треба було ставити вагінальні свічки, а вони постійно протікали. Та все це виявилося марним.

За результатами нового обстеження стало зрозуміло, що вірус добряче попрацював в мені. Я мала вже не початкову стадію дисплазії, бо ураження були занадто великими. За попередніми висновками, це був рак шийки матки. Мені призначили повторне обстеження та біопсію. Через довготривалість проведення цих тестів, остаточний результат я мала дізнатися не менше, ніж за три тижні. 

> Три тижні я втрачала глузд від думки про те, що це і справді може бути рак.

Але мені пощастило. Ми вчасно виявили зміни - я мала передраковий стан. Проте, ураження вже охопили досить велику ділянку шийки матки, тому мені довелося робити операцію. 

## Від ВПЛ з’являються бородавки?

Так, значна кількість типів ВПЛ призводять до появи папілом та бородавок на шкірі та слизових оболонках. Оскільки ВПЛ змінює лише клітини епітелію, він не порушує ерекцію, менструальний цикл, репродуктивну функцію та не впливає на здатність виносити плід. Вірус може зникнути з організму людини і ніяк не проявитися. Та це не означає, що, якщо у тебе його виявили, то можна розслабитися і забути про це. Папіломи можуть завдавати незручностей під одягом або під час сексу.  Тому, за консультації лікаря, їх варто видаляти, щоб зменшити ризики зараження своїх сексуальних партнерів/ок. 

> Якщо у тебе чи партнера/ки з’явилися папіломи чи бородавки, краще відразу звернутися до дерматолога.

Невеликі бородавки можна вилікувати маззю, проте великі ураження видаляють в лікарні за допомогою рідкого азоту чи інших засобів. 

Поки шкіра навколо геніталій уражена, краще не займатися такими видами сексу, що передбачають безпосередній контакт партнера/ки з ураженими ділянками. Також [необхідно використовувати презерватив](https://vpershe.com/articles/prezervatyvy-yak-korystuvatysya-yaki-buvayut). Це убереже твого партнера/ку від зараження. Проте презерватив не може повністю захистити від цього вірусу, адже ВПЛ передається через контакт шкіри партнера з ураженою ділянкою.

## Які ускладнення може викликати ВПЛ?

14 типів вірусу можуть спричинити передракові захворювання та рак шийки матки, вульви, анусу, члену, горла. Найчастіше зустрічається саме рак шийки матки.

ВПЛ також може викликати дисплазію - появу нетипових клітин в тканинах слизової оболонки. Це ще не рак, проте дисплазія показує, що ракові зміни вже почалися і на них треба реагувати. Дисплазія може виникати на шийці матки, навколо анусу, в роті, горлі чи на вульві. Найбільш розповсюдженою є дисплазія шийки матки. 

Першу стадію дисплазії можуть не лікувати, якщо інші показники в нормі. В багатьох випадках, при нормальному стані імунітету, організм сам її перемагає. Але за нею, в будь-якому випадку, має спостерігати лікар/ка. 

Інші стадії дисплазії лікуються з допомогою кріодеструкції (замороження ураженої ділянки рідким азотом), радіохвиль чи хірургічного втручання. В будь якому разі, для правильного визначення ступеню ураження необхідна біопсія, а лікування призначається лікарем/кою лише за результатами досліджень.

## ВПЛ і рак

Зазвичай процес розвитку раку займає 10-15 років. Проте це може відбутися швидше, якщо у людини ослаблений імунітет або кількісний показник вірусу в організмі занадто високий.

За даними ВООЗ, 70% захворювань на рак шийки матки та передракові стани спричиненні 16 та 18 типами ВПЛ. В 2015 році по всьому світі 280 тисяч жінок померли від цього виду раку.

> В Україні, за даними на 2016 рік, 4157 жінок мали рак шийки матки (не враховуючи тимчасово окуповані території та Крим). Майже кожна друга з них померла.

Сьогодні лікарі у всьому світі відмічають, що рак шийки матки “помолодшав”. Все частіше його діагностують жінками до 30 років. За даними на 2016 рік, з усіх захворюваних, 1,7% - це жінки від 15 до 24.

У чоловіків папіломавірус значно рідше призводить до ракових станів. На 2016 рік в Україні було зареєстровано 196 випадків раку статевого члену. Та хоча кількість випадків невисока, все одно варто контролювати свій стан та одразу звертатися до лікаря у випадку появи папілом чи бородавок.

Але варто пам’ятати, що лікування уражених ділянок - не панацея. Людина все одно може заразитися ВПЛ після лікування. Саме тому варто проходити обстеження (ПАП-тест раз на три роки / мазок на онкоцитологію та кольпоскопію раз на рік), дізнаватися про стан здоров’я своїх сексуальних партнерів та користуватися презервативами. І хоча цей вірус може призвести до неприємних наслідків, він є майже у всіх людей, і наявність його в організмі не є катастрофою. В більшості випадків він зникне сам і ніяк тобі не нашкодить. **Головне - дбати про себе.**



Авторка тексту: Діана Колодяжна

Авторка ілюстрації: [Anna Jurgielewicz](https://www.instagram.com/jurdzi/)

Джерела: Консультація з хірургинею-проктологинею Ольгою Іванченко
 та гінекологинею Юлією Горловою

Література: http://www.who.int/en/news-room/fact-sheets/detail/human-papillomavirus-(hpv)-and-cervical-cancer

https://www.ncbi.nlm.nih.gov/pmc/articles/PMC4372902/ 

http://www.ncru.inf.ua/publications/BULL_19/PDF/46-47%20shm.pdf 

http://apps.who.int/iris/bitstream/handle/10665/253123/9789241549769-eng.pdf;jsessionid=EB9752C31B2983A29F2355616D0ABB2F?sequence=1

http://www.who.int/news-room/feature-stories/detail/cervical-cancer-prevention-and-control-saves-lives-in-the-republic-of-korea

https://www.thelancet.com/journals/lancet/article/PIIS0140-6736(14)60920-X/fulltext - 

https://www.bmj.com/content/337/bmj.a1284

https://www.unicef.org/ukraine/ukr/Klinichna_Nastanova_block.pdf
