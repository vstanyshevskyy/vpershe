---
contentType: post
category: sex
path: sex-on-period
title: Правила сексу під час місячних
subtitle: 'Розказуємо, як зробити секс під час місячних комфортним і приємним'
image: /assets/uploads/tumblr_ov08ni7ziN1v9glkwo1_1280.jpg
image_alt: хлопець і дівчина хочуть займатися сексом під час місячних
carousel_featured: true
tags:
  - секс
related_sidebar:
  - path: misiachni
related_bottom:
  - path: seks-misyachni
  - path: bolyuchi-misyachni-scho-robyty
publishTime: 2020-03-02T17:07:15.106Z
metaKeywords: >-
  сексуальна освіта, сексуальна освіта вперше, сексуальна освіта для підлітків,
  сексуальна освіта в україні, сексуальна освіта в школах, сексуальное
  образование, секс образование, сексуальное образование вперше, секс під час
  місячних, секс в місячні, секс в критичні дні, секс під час менструації, Чи
  можна завагітніти під час місячних, чи можна займатися сексом під час
  місячних, чи можна займатися коханням під час місячних, чи можна займатися
  коханням після місячних, чи можна займатися коханням під час місячних відео,
  чи можна займатися коханням при місячних, чому не можна займатися коханням під
  час місячних, місячні, чи можна займатися коханням в місячні, чи можна
  займатися спортом під час місячних, що таке місячні, через скільки днів після
  місячних можна займатися коханням, критичні дні, як задовольнити чоловіка під
  час місячних, можно ли заниматься во время месячных, можно ли во время
  месячных 
metaDescription: >-
  Не завжди до сексу можна підготуватися: інколи бажання настає раптово і про
  обставини думати зовсім не хочеться. Однак ці правила все ж варто тримати в
  голові, щоб секс під час місячних був класним і приємним досвідом.
---
## Це взагалі безпечно?

Більшість лікарів сходяться на думці, що секс під час менструації [досить безпечний](https://www.ncbi.nlm.nih.gov/pmc/articles/PMC6290188/) і навіть бажаний. Він знижує стрес та зменшує [менструальні болі,](https://www.sciencedirect.com/science/article/pii/S1726490109703132) а оргазми допомагають [скоротити тривалість критичних днів](https://www.athenainstitute.com/candm.html). Утім, це все працює, якщо дотримуватися банальних правил безпеки й не забувати про бар’єрну контрацепцію. По суті, можливих проблем тут усього три: підвищений [ризик передання ЗПСШ та гепатиту С, ризик небажаної вагітності ](https://www.ncbi.nlm.nih.gov/pmc/articles/PMC6290188/)й [можливий розвиток ендометріозу](https://www.ncbi.nlm.nih.gov/pmc/articles/PMC6642425/). Хоча деякі [науковці](https://www.qscience.com/docserver/fulltext/qmj/2011/1/qmj.2011.1.9.pdf?expires=1582792907&id=id&accname=guest&checksum=42D7E6ADF039985D0085647A3D13F7C1) пов’язують секс під час менструації з потраплянням крові в черевну порожнину, що є вагомим фактором розвитку ендометріозу, є [дослідження](https://www.karger.com/Article/PDF/26033), які не виявили жодного зв’язку між ендометріозом і сексом під час місячних.

## А як щодо естетики?

Вигляд і запах крові може просто не подобатися ([і це ок](https://journals.sagepub.com/doi/10.1177/0959353510396674)), та й відмивання білизни від плям крові — таке собі задоволення. Тому перед сексом обов’язково проговори цей момент із партнером/-кою та разом вирішіть, чи бажаєте якось мінімізувати “криваві наслідки”. Урятувати тут можуть спеціальні м’які тампони, які потрібно розмістити у вагіну перед статевим актом: вони вберуть у себе виділення й мінімально вплинуть на процес. 

## 7 правил сексу під час менструації

Не завжди до сексу можна підготуватися: інколи бажання настає раптово і про обставини думати зовсім не хочеться. Однак ці правила все ж варто тримати в голові, щоб секс під час місячних був класним і приємним досвідом.

**1. Обирай темний колір**

Трусів, постільної білизни або іншого місця, де займатимешся сексом. Виводити червоні плями з білої ковдри ой як неприємно, а це вже може й відбити бажання експериментувати під час місячних наступного разу.

**2. І бажано яскраві презервативи**

Особливо якщо кому з учасників сексу не дуже до вподоби вигляд крові. На червоних, синіх або зелених презервативах сліди виділень будуть менш помітними, а отже, не відволікатимуть від задоволення. Про те, щоб узагалі відмовитися від презервативів, мови бути не може — під час місячних отримати статеву інфекцію ще простіше, ніж в інші дні.

**3. Використовуй спеціальні тампони-губки**

М’які тампони-губки для сексу під час менструації — це порятунок для тих, хто не бажає відмовлятися від сексу навіть у ці дні, але не любить вигляд крові. Однак варто обирати тільки перевірених виробників (жодної економії!), продукція яких належно сертифікована, та дотримуватися правил, що зазначені в інструкції. Також ліпше проконсультуватися з гінекологом перед початком використання цього засобу, адже незалежних клінічних досліджень таких тампонів поки немає. 

**4. І в жодному разі не використовуй звичайних тампонів**

На відміну від губок, звичайні тампони не розраховані на проникнення, незалежно від фізіологічних розмірів обох партнерів. Тож, якщо не хочеш повеселити лікарів “швидкої” ще одним цікавим кейсом тампону, що застряг десь там, усередині тіла, відмовся від таких експериментів. 

**5. Готовність до обмежень у позиціях**

Хоча жодних фізіологічних обмежень немає, ліпше подумати про найоптимальніші позиції. Наприклад, зверху дівчина може почуватися незручно, адже напружувати спину може бути банально боляче. Також треба бути обережними з занадто глибоким проникненням — під час місячних шийка матки опускається, тому в неї набагато легше буде врізатися й отримати зайві болі.

**6. Готовність до не зовсім приємного запаху**

Менструальні виділення не пахнуть трояндами, і це нормально. Проте про всяк випадок тримай вологі серветки біля ліжка. Головне — не намагатися “приховати” запах за допомогою косметичних засобів: це не просто не спрацює, а й нашкодить мікрофлорі вагіни. 

**7. І найголовніше — ризик завагітніти нікуди не зникає навіть під час менструації**

Секс під час місячних і календарний метод не є способами запобігання небажаній вагітності. І хоча імовірність завагітніти під час менструації менша, ніж під час овуляції, [ризик існує](https://books.google.com.ua/books?id=5IhuDwAAQBAJ&printsec=frontcover&dq=project+woman+%D0%BB%D1%83%D0%B1%D0%BD%D0%B8%D0%BD&hl=en&newbks=1&newbks_redir=0&sa=X&redir_esc=y#v=onepage&q=project%20woman%20%D0%BB%D1%83%D0%B1%D0%BD%D0%B8%D0%BD&f=false), а тому не варто забувати про контрацепцію. 



Авторка тексту: Юлія Ігнатуха

Авторка ілюстрації: [Уныво](https://www.instagram.com/unyvo_/)
