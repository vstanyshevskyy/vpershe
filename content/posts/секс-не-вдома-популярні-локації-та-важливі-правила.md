---
contentType: post
category: sex
path: seks_ne_vdoma
title: 'Секс не вдома: популярні локації та важливі правила'
subtitle: Гайд яких місць краще уникати і що треба мати на увазі
image: /assets/uploads/tumblr_p75aux9B9f1v9glkwo1_1280.jpg
carousel_featured: true
tags:
  - лайфхаки секс
publishTime: 2021-09-10T12:12:29.081Z
---
<!--StartFragment-->

Ми вже писали про загальні [правила сексу на природі](https://vpershe.com/articles/sex-nature), однак природа буває різною: якщо комусь “заходять” пестощі в кемпінгу, то інших може приваблювати щось більш відверте, на кшталт пляжу. В кожному такому місці варто враховувати його специфіку, щоб секс запам’ятався лише з позитивного боку — ти ж не хочеш згадувати про те, як твій партнер кричав не від оргазму, а від укусу мурах, чи витрачати тисячі гривень на лікування після такого експерименту.

<!--StartFragment-->

### **Секс в морі та інших водоймах: приборкуємо водну стихію**

<!--EndFragment-->

<!--StartFragment-->

Безлюдний пляж, захід сонця, ідеально тепла вода і пристрасні поцілунки партнера(ки) — звучить як ідеальний початок сексу. А от що точно не співзвучне з чудовим сексом, так це пісок ВСЮДИ, вагінальна сухість під час сексу та лікування від інфекцій статевої системи опісля. Вода в відкритих водоймах не стерильна від слова взагалі, тому під час сексу бактерії з води “проштовхнуться” далі у вагіну, а тепле вологе середовище лише сприятиме їх розмноженню. Тому якщо біля моря чи річки ти відчуваєш нестримний потяг, краще залишатися на березі та в воду не лізти. Але якщо я тебе не налякала, і тобі все ж дуже захотілося побути саме в водоймі, пам’ятай про наступне:

1. Вода — жахливий лубрикант, тому партнерці буде сухо. В ідеалі потрібно знайти спосіб захватити і використати лубрикант (найкращий варіант -- на силіконовій основі: він не так швидко змивається, як водний, і не пошкоджує презервативи). Ну чи бути нереально збудженими і швидкими.
2. Інші люди теж люблять водойми, тому варто подбати про пошук максимально безлюдного місця (щось на кшталт Гідропарку в Києві — це дуже погана ідея).
3. Вода очевидно не захищає від бактерій, інфекцій та вагітності, тому не забувайте про безпеку. І краще обстежся опісля.
4. Не йди надто глибоко у воду: на мілині простіше обрати зручні позиції, та і ризик потонути ніхто не скасовував.

<!--EndFragment-->

<!--StartFragment-->

### **А як щодо сексу в басейні? Він безпечніший?**

В порівнянні з відкритими водоймами, басейн здається доволі безпечним варіантом. По-перше, він хлорується, а тому бактерій там очевидно менше. По-друге, під час сексу в басейні вас не накриє хвилею, ніхто не ступить на медузу, а маленькі рибки не будуть запливати в недоречні місця. Але і тут потрібно не забувати про деякі нюанси:

1. Візьми лубрикант, бо вода в басейні так само вимиває природну змазку. Ти можеш поставити його на бортик басейну та використати, як буде необхідність.
2. Подбай про приватність. Секс у басейні можливий тільки якщо це приватний басейн, прихований від очей випадкових перехожих.
3. Перевіряй цілісність презервативу під час сексу: хлор та інші речовини, якими знезаражують басейни, можуть пошкодити кондоми.
4. Залишайся у тверезому стані: можливо келих шампанського і додав би лоску всій “події”, однак басейн — це мокре місце з купою гострих кутів, а тому краще повністю контролювати свої рухи.
5. А взагалі, краще використай басейн як місце для прелюдії, а самі фрикції вже краще здійснювати десь поряд. Адже насправді секс у басейні навряд буде таким комфортним і приємним, як ти очікуєш.

### **А якщо залишатися на березі? Як організувати секс на пляжі?**

Яке слово асоціюється у тебе із сексом на пляжі? У мене — пісок. Багато піску. Дуже багато піску. Але є й інші речі:

1. Секс на пляжі нелегальний. Як і будь-яке інше публічне місце, пляж (навіть нудистський) не передбачає можливість статевих актів. Тому тут варто принаймні мінімізувати ризик бути побаченими.
2. Варто підготуватися. Візьми з собою підстилку sand-free (так, вони існують), рушник, воду і лубрикант. Також краще вдягнути одяг, який легко знімається і надягається.
3. Спрацюють не всі позиції. Ідеальний варіант — doggy-style або будь-яка інша позиція, в якій ваші геніталії будуть якомога далі від піску.
4. Пісок — це не тільки неприємно, а й шкідливо. Тобі краще не знати, що в ньому може бути, і припинити секс, як тільки відчуєш, що пісок потрапив у статеві органи.
5. Не забувай про захист від сонця. Опіки — не те, що має нагадувати про твій чудовий секс.

<!--EndFragment-->

<!--StartFragment-->

### **Секс на фестивалі: отримуємо максимум вражень та мінімум проблем**

Сучасні музичні фестивалі далекі від Вудстоку 80, але ідея зайнятися сексом під живе виконання улюбленого треку надихає і досі. Звісно, натовп інших слухачів навряд схвалить таку ідею, а тому і тут пам’ятаємо про приватність: ніякого сексу посеред натовпу (якщо це не передбачено форматом фестивалю) чи “глядачів”, які не давали згоду на спостерігання за вашим сексом. Про що ще варто пам’ятати, якщо хочеш фестивального сексу?

1. Правило активної згоди — наш найкращий друг. Перед тим, як займатися сексом, переконайся, що інша людина перебуває в адекватному стані та погоджується на статевий контакт.
2. А от алкоголь і наркотики, навпаки, все зіпсують. Варто уникати їх вживання, аби мінімізувати ризик насилля, травм та проблем зі здоров’ям (а також запам’ятати той самий секс на фестивалі).

**На фестивалях доволі легко знайти презервативи — часто їх безкоштовно видають організатори. Це ще один привід не нехтувати безпекою.**

<!--EndFragment-->

<!--StartFragment-->

### **Секс у лісі — чек-ліст для любителів дикої природи**

Для когось секс у лісі — це про укуси комарів, незручні позиції, вологу поверхню та голки в різноманітних місцях. Для інших — про романтику, безмежний простір і крапельку екстриму. Дійсно, шансів бути застуканими “на гарячому” в лісі доволі мало (якщо ви не біля дороги ним займаєтеся), і тому за належної підготовки це може бути весело. Не так, щоби постійно ходити в ліс позайматися сексом, але загалом цікаво. Зіпсувати веселощі можуть тільки дві речі — бруд і комахи. Тому варто озброїтися наступними речами:

1. Репелентами від комах. Якщо не збираєтеся блукати лісом годинами, достатньо нанести їх перед виходом із дому.
2. Пледом або ковдрою. Це банально зручніше, ніж колоти коліна голками чи займатися сексом виключно стоячи.
3. Уважністю. Не поспішай займатися сексом біля першого-ліпшого дерева. Уважно подивися, чи не має поблизу мурашників, високої трави, гілок та шишок. Після сексу було б непогано переконатися, що на ваших тілах немає кліщів та інших комах (можна перетворити цей огляд у пестощі після сексу, аби насолодитися процесом).

### **Виводимо секс на природі на новий рівень: секс у наметі**

Насправді найкращий секс на природі — це секс в наметі. Жодних голок на сідницях, синців від твердих поверхонь та небажаних очевидців. Мінус один — відчуття сексу посеред дикої природи дещо приглушується, адже від неї вас відділятиме тонесенький клаптик тканини, з якого складаються “стіни” намету. В принципі, намет — чудове місце, щоб спробувати практику outdoor сексу і зрозуміти, наскільки це твоя тема. Про що варто пам’ятати?

1. Химерні віконечка з сітки применшують відчуття дотичності до природи, але рятують твою дупу від комарів. Не нехтуй антимоскітними сітками!
2. Намет — це, звісно, приватність, але це не дозволяє займатися сексом посеред кемпінгу з купою народу. Якщо хочеться пікантного вечора, розташуй свій намет подалі від інших.
3. Заздалегідь подбай про простирадла чи ковдри. Спальні мішки зазвичай роблять зі слизьких на дотик (а це незручно) матеріалів, що не дихають (а це — додатковий піт партнерів). Захоплене з дому простирадло легко вирішить проблему.
4. Подумай про душ опісля: вам ще разом спати в тісному наметі. У кемпінгах часто є душові кабіни, якими можна скористатися. Якщо ж ти плануєш ставити намет просто посеред лісу, прихопи декілька літрів води для гігієнічних процедур.

### **Секс в горах — це взагалі безпечно?**

Секс в горах (або на інших висотах типу скель) — ідеальний варіант екстриму з перчинкою. Тут і висота, і ризик “спалитися”, і краєвиди. Але і в такого місця є свої недоліки:

1. Скелі за природою тверді, тому варто або прихопити з собою каремат, або ж стояти більшу частину сексу. Інакше коліна тобі не подякують!
2. Гори далеко від цивілізації. А отже треба мати все необхідне як для підйому-спуску (спеціальне взуття, мотузки, воду та їжу), так і для сексу (презервативи, вологі серветки).
3. Це дійсно небезпечно! Як не хотілося б максимальних вражень, краще обрати безпечну рівну поверхню подалі від обривів.

### **Наостанок… секс в місті, для любителів комфорту**

Якщо хочеться вийти за межі квартири, але збиратися в похід ти ще хочеш, є старий-добрий громадський простір. Це не найкращий варіант, оскільки випадкових очевидців буде значно більше, а відчуття чогось нового — дещо менше в порівнянні з іншими варіантами. Але якщо альтернатив немає, пам’ятай про наступне:

1. Секс в парках чи ботсадах — тільки в темну пору, оскільки в день там забагато людей навіть у віддалених місцях.
2. Обирай більш-менш цивілізовані місця, зі швидким доступом до вулиці чи дороги, щоб була змога покликати на допомогу.
3. Секс в публічних місцях нелегальний, тому фактично ти порушуватимеш закон. А отже потрібно добре подумати — чи хоча б бути дуже обережними.

<!--EndFragment-->

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

**Авторка статті:** Юлія Iгнатуха

**Авторка ілюстрації:** [Уныво](https://www.behance.net/unyvo)

<!--EndFragment-->

<!--EndFragment-->
