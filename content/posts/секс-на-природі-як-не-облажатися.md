---
contentType: post
category: sex
path: sex-nature
title: 'Секс на природі: як не облажатися'
subtitle: _
image: /assets/uploads/photo_2020-08-17_20-47-30.jpg
image_alt: як не облажатися під час сексу на природі
carousel_featured: true
tags:
  - секс
related_sidebar:
  - path: clitor-i-tochka-g-scho-take-zhinochyi-orgasm-i-yak-yoho-dosiahty
related_bottom:
  - path: why-no-orgasm
  - path: >-
      zud-sverbizh-i-vydilennya-shist-pobutovykh-zvychok-yaki-shkodyat-intymnomu-zdorovyu
publishTime: 2020-08-17T14:47:57.465Z
metaKeywords: >-
  секс на природі, секс на пляжі, секс в лісі, секс в горах, секс на природе,
  секс на пляже, секс в лесу, секс в горах, секс на фестивале, секс на свежем
  воздухе
metaDescription: >-
  Скористайтеся цими дев’ятьма порадами, щоб секс на свіжому повітрі став
  приємною курортною згадкою, а не нічним кошмаром.
---
Збираєтеся вхопити останні літні промінчики на морі чи хочете чкурнути з наметом у гори? З постійним партнером чи з людиною для one-night-stand секс на природі — це завжди челендж. Скористайтеся цими дев’ятьма порадами, щоб секс на свіжому повітрі став приємною курортною згадкою, а не нічним кошмаром.

## Подалі від сторонніх поглядів

Вибираючи місце для сексу на природі, не забувайте про можливих глядачів. Навіть коли хочеться адреналіну, пам'ятайте, що пригода може обернутися не тим боком, якщо вам потім доведеться пояснювати якійсь жіночці, чому її дитина бачила ваші голі сідниці, або спостерігати відео з собою десь в інтернеті. Обирайте віддалені або усамітнені локації, де вас ніхто не потурбує. Проте заходити надто далеко теж не варто, адже можна банально загубитися.

## Комфорт — понад усе

Займатись сексом на піску, колючій траві або біля дерева не дуже комфортно. Тому прихопіть із собою товсту ковдру (а як бонус —навіть подушки або килимок для йоги) чи надувний матрац.

Якщо порив пристрасті застав вас у поході чи посеред кемпінгу, обирайте максимально рівне місце та максимально очистіть його від камінчиків, великих гілок і коренів. Не ставте намет у ямі, щоб ненароком не затопити його під час дощу, та розміщуйте вхід до нього на протилежній від вітру сторони — щоб під час сексу вас не продуло :)

Якщо ви в наметі не одні, спробуйте придумати якесь інше місце для сексу — якщо людина не давала згоди на те, щоб бути присутньою при вашому інтимі, це буде просто проявом поваги до її особистого простору.

Для інтиму у лісі чи на пляжі обирайте місця, де немає мурашників, сміття та хвойних голок. Віддавайте перевагу ранковим та вечірнім годинам, щоб уникнути прямих сонячних променів (або користуйтесь великою кількість крему проти засмаги всюди, де плануєте бути голими).

## Комахи

Для того, щоб у найбільш відповідальний момент вас ніхто не вкусив за, використовуйте спреї проти комах на відкритих ділянках тіла. Але в жодному разі не торкайтеся губами та не облизуйте обробленої спреєм шкіри!

Уникайте вологих місць та високої трави — у них можуть мешкати кліщі.

Для різноманітності у сексі можна спробувати лубриканти з ароматом м'яти або цитруса — ці запахи можуть відлякати комах від ваших геніталій.

Після сексу огляньте тіла одне одного на наявність укусів чи подряпин. Це не тільки корисна справа, а й не менш романтичне завершення вашого рандеву.

## Гігієна

У поході чи на пляжі, у лісі чи на дворі своєї дачі слід не забувати про гігієну та чистоту інтимних зон. Використовуйте будь-яку можливість підмитися водою, особливо просто перед сексом — не варто торкатися одне одного брудними геніталіями. Не забувайте про миття рук — якщо плануєте торкатися своїх статевих органів чи тіла партнера, пальці та нігті мають бути чистими. Беріть із собою у сексуальні пригоди вологі серветки для інтимної гігієни с низьким ph (<5,5) або нейтральним (наприклад, дитячі). Для дезінфекції рук може стати у пригоді антисептик, який зручно використовувати в польових умовах.

## Контрацепція

Завжди і всюди носіть із собою презервативи та латексні серветки (якщо доступу до таких нема, то мініатюрні ножиці стануть у пригоді для розрізання презервативу). Не дозволяйте латексним виробам нагріватись під прямими сонячними променями та у кишенях вашого одягу, адже вони можуть втратити ефективність. Виходом у такій ситуації буде кейс для презервативів або невелика косметичка.

**А ви знали, що презерватив не можна носити разом з ключами? [Ось тут більше про правила їх зберігання.](https://vpershe.com/articles/prezervatyvy-yak-korystuvatysya-yaki-buvayut)**

Секс у водоймах — не найкраща ідея. Вода вимиває природну змазку, й від цього зростає ймовірність утворення мікротріщин, через які легко занести інфекції. Але якщо все ж таки хочеться нових відчуттів, то слід пам'ятати два правила: контрацептив треба надягати до занурення у воду та використовувати лубрикант на силіконовій основі.

## Іграшки

Візьміть із собою іграшки! Кролики, восьминоги, вакуумні стимулятори, віброкулі та кільця — всі вони допоможуть вам отримати оргазм у незвичних для себе умовах. Головне — перед та після використання продезінфікувати їх серветками або антисептиком.

## Пози

На жаль, не всі секс-пози можливо реалізувати на природі. Тому експериментуйте! Але намагайтесь якомога менше контактувати з відкритими ділянками, які не прикриті вашою ковдрою, карематом чи спальним мішком, щоб не забруднити шкіру та запобігти подразненню слизових ділянок. Обирайте легкі пози, в яких без проблем можна тримати рівновагу.

Для сексу у воді краще підійде, щоб один з партнерів впевнено стояв ступнями на дні, а інший обхопив його ногами та тримався на плаву. А для кемпінгу чи побачення на галявині ідеально підходять місіонерська поза чи доггі-стайл.

## Алкоголь

Алкоголь і секс — не найбезпечніша пара, особливо коли все відбувається на природі, та ще й в спекотну пору. Обирайте прохолодні чаї, лимонади та будь-які інші безалкогольні напої, якщо хочете освіжитись та урізноманітнити побачення. А побороти страхи та переймання допоможе комунікація.

**Щоб навчитися пропонувати секс та говорити про нього з партнером чи партнеркою, [читайте наш гайд.](https://vpershe.com/sexoteca/yak-govoriti-pro-seks-iz-partnerom-chi-partnerkoyu-the-village)**

## Настрій

Так, займатися сексом на природі буде не так само зручно, як у домашньому ліжку. Тому, якщо вам дійсно хочеться нових вражень, будьте впевнені у своєму партнері чи партнерці, налаштовуйтеся позитивно та готуйтеся до смішних чи ніякових ситуацій. Тоді, що б не сталося, ви отримаєте насолоду від своїх сексуальних пригод.



Текст: Аліна Будняк

Ілюстрація: [Ольга Горецька](https://www.instagram.com/olha.horetska/)
