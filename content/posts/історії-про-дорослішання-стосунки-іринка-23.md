---
contentType: post
category: body
path: moi-pershi-misiachni
title: 'Перші місячні '
subtitle: 'Ті, в кого були перші місячні, наче знали щось таке, чого не знала я'
image: /assets/uploads/mary-article.png
image_alt: вона приходила до школи схарена і всі знали - в неї перші місячні
tags:
  - стосунки
  - місячні
  - поцілунок
  - історії
  - вперше
relatedSidebarMobilePosition: 4
relatedSidebarMobileTitle: "Цікаве для тебе"
publishTime: '2018-08-31T21:09:25+02:00'
metaKeywords: >-
  перші місячні, перший поцілунок, поцілунок вперше, секс вперше, сексуальна
  освіта, почалися місячні, коли почнуться місячні, первые месячные, первый
  поцелуй, начались месячные, когда начнутся месячные, сексуальное образование
metaDescription: 'Від компанії почали відділятися дівчата, в яких починалися місячні.'
---
_Від компанії почали відділятися дівчата, в яких починалися місячні._

**Історії про стосунки: Марічка, 23**

Пам'ятаю, що я і мої подруги були дітьми дуже довго (чи не дуже, а то так просто здавалось). Справа в тому, що всі дівчата з паралельного класу були вже такими “дорослими” панянками - у них були великі груди, намальовані вії, вони вже всі мали старших пацанів і вміли цілуватись (ходили чутки, що і не тільки цілуватись). А ми що? Дивилися Gossip Girl, купували кольорові ручки і блокноти, а ще мріяли, що колись теж будемо красивими, будемо носити бюстики і може будемо навіть мати крутого хлопця-скейтера з довгою чолкою! 

Ну потім з нашої компанії почали відділятись дівчата, які одна по одній раптово приходили показово схареними і ні з ким в цей день не спілкувались.  

> Ми всі знали, що це значить - у однієї з них почались місячні!!! І отак виростала стіна дорослості між тобою і твоєю подругою. 

Ще вчора ви обидві плакали від пісень Джастіна Бібера, а сьогодні вона вже дуже доросла, у неї є поролоновий бюстик і їй болить живіт, тобто вона знає таке, до чого ти ще поки не доросла. Ну, принаймні так здавалося.

А ще поцілунки! Пам’ятаю, як ми всі зібрались святкувати Новий Рік у моєї однокласниці, випили пляшку шампанського і хлопці почали переконувати нас грати в бутилочку і цілуватися з язиком. Нам з дівчатами нікому не хотілось грати, але ми не хотіли щоб хлопці думали, що ми боїмось. Здавалося, що вже легше було поцілуватися з ними, бо так вони випрошували.

>  Хоча зараз я вже розумію, що якщо не хочеться щось робити, то не варто піддаватися на вмовляння, просто щоб комусь сподобатися. 

Вміти відстоювати свою думку - це справді круто!  (Більше про те, що робити, якщо хочеться або не хочеться цілуватися - скоро на сайті)

Авторка ілюстрації: [Aga Bartosz](https://www.agabartosz.com)
