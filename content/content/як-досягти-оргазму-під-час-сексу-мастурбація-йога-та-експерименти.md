---
contentType: articles
path: yak-dosyahty-orgazmu-pid-chas-seksu-masturbaciia-yoha-ta-eksperymenty
title: 'Як досягти оргазму під час сексу? Мастурбація, йога та експерименти'
subtitle: 'Розказуємо, як оргазмувати від сексу та до чого тут мозок та мастурбація'
image: /assets/uploads/zavtra_voina_kometa.jpg
image_alt: дівчина і хлопець займаються сексом та отримують оргазм від нього
carousel_featured: true
tags:
  - секс
  - оргазм
  - тіло
related_sidebar:
  - path: clitor-i-tochka-g-scho-take-zhinochyi-orgasm-i-yak-yoho-dosiahty
  - path: scho-take-masturbacia-i-chy-ce-normalno
  - path: mif-pro-divochu-plivu-shco-take-tsnota
related_bottom:
  - path: mene-nazyvaly-shlyondroyu-slutshaming-v-shkoli
  - path: mify-pro-statevi-infekciyi
  - path: prezervatyvy-yak-korystuvatysya-yaki-buvayut
  - path: bolyuchi-misyachni-scho-robyty
publishTime: 2019-07-07T15:42:03.138Z
metaKeywords: >-
  сексуальна освіта, сексуальна освіта вперше, сексуальна освіта для підлітків,
  сексуальна освіта в україні, сексуальна освіта в школах, сексуальное
  образование, секс образование, оргазм під час сексу, секс, як займатися
  сексом, як отримати задоволення під час сексу, як дійти до оргазму під час
  сексу, сексуальное образование вперше, виділення під час статевого акту у
  жінок, де знаходиться точка джі у жінок, дівчата кінчають, ерогенні зони
  жінок, ерогенні зони у жінок, жінки кінчають, жіноча піхва, жіночі вагіни,
  кінчають в середину, куні, масаж ерогенних зон, масаж ерогенних зон жінки,
  масаж клітора, масаж піхви, оргаз, пози в статевому акті, пози для статевих
  актів, пози під час статевого акту, сквирт вікіпедія, сквірт, способи
  маструбації, статевий орган жінки, статеві органи, статеві органи жінки, точка
  дж у жінок, точка джи у дівчат, точка джи у жінок, точка джи у чоловіків,
  точка джі в жінок, точка джі у жінки, що таке куні, що таке куні і як його
  робити, як довести жінку до екстазу, як жінка кінчає, як задовольнити дівчину,
  як задовольнити дівчину в ліжку, як задовольнити жінку, як задовольнити жінку
  в ліжку, як задовольнити жінку в ліжку відео, як задовольнити жінку в ліжку
  відео уроки, як задовольнити жінку відео, як задовольнити чоловіка, як
  задовольнити чоловіка в ліжку, як задовольнити чоловіка під час місячних, як
  збудити дівчину, як зробити жінці приємно в ліжку відео, як зробити куні, як
  кінчають дівчата, як кінчають жінки, як робити куні, які бувають жіночі
  вагіни, фото клитера, что такое клитр, что такое секель, клитер фото, клитр
  фото, боль в клиторе, все о клиторе, анатомия женщины, где находится клитер,
  клитера, женский секель, женский клитр, клітор, игры с клитором, как найти
  вагину, как выглядит клитер, как выглядит клитр, как найти клитер, как найти
  клитр, как возбудить клитер, як знайти клітор, навіщо треба клітор, як знайти
  точку G, точка G, як отримати оргазм, як досягнути оргазму, як дійти до
  оргазму, йога секс, експерименти секс, як мастурбувати, мастурбувати це
  нормально, мастурбувати це ок, мастурбація це, способи мастурбації, пози в
  статевому акті, що таке мастурбація, що таке вібратор, дрочити, дрочка,
  мастурбация, как мастурбировать, онанизм, ананизм, анонизм, женский онанизм,
  можно ли мастурбировать, как перестать мастурбировать, мужской онанизм,
  мастурбируют, вредно ли мастурбировать, как мастурбируют девушки, чем можно
  мастурбировать, как бросить мастурбировать, как часто можно мастурбировать,
  как избавиться от онанизма, что будет если много мастурбировать, мужской
  ананизм, я мастурбирую, как можно мастурбировать, сколько раз в день можно
  мастурбировать, онанизм женский, онанизм мужской, нужно ли мастурбировать, чем
  вреден онанизм, мастурбировать дома, онанизм грех, рукоблудие это грех, грех
  ли мастурбировать, почему нельзя мастурбировать, чем опасен онанизм 
metaDescription: >-
  Багато моїх подруг, незважаючи на те, що вони знали все про анатомію клітора
  та зони G і вміли кінчати від мастурбації, все одно не могли отримати оргазм
  під час сексу з проникненням. Часто причина цього криється в голові —  причому
  буквально. Покопаймося в цьому разом і визначмо, що ж може бути причиною
  відсутності оргазму.
---
Багато моїх подруг, незважаючи на те, що вони знали все про анатомію клітора та зони G і вміли кінчати від мастурбації, все одно не могли отримати оргазм під час сексу з проникненням. Часто причина цього криється в голові —  причому буквально. Покопаймося в цьому разом і визначмо, що ж може бути причиною відсутності оргазму.

Дослідження показують, що під час мастурбації жінки досягають оргазму так само часто, як і чоловіки, і приблизно за такий самий час. То чому ж під час сексу з проникненням ці показники починають відрізнятися? Виявляється, для того, щоб отримати насолоду від сексу, жінкам найважливіше почуватися розслаблено, комфортно та безпечно, а ще — бути впевненими щодо того, що вони мають класний вигляд. 

Науковці порівняли жінок, що можуть легко досягти оргазму, з тими, що мають із цим труднощі, і запитали їх про звички та вподобання. Ці опитування показують, що жінки, які легко оргазмують, мають кілька спільних характеристик: 

* вони частіше мастурбують та загалом мають позитивне ставлення до мастурбації; 
* вони відкритіше говорять про те, що їм подобається в ліжку;  
* вони простіше позбуваються побутових думок та переживань;
* вони вміють насолоджуватися моментом. 

Враховуючи ці характеристики, ми можемо дати кілька порад щодо того, як натренуватися отримувати оргазм —  адже це справді просто навичка.

## Відкрийте для себе мастурбацію

Як ми вже писали раніше, мастурбація — це чудовий спосіб познайомитися зі своїм тілом і тим, що йому приємно. За статистикою, 78% людей мастурбують, проте соціологи вважають, що насправді ця цифра приблизно на 11% нижча від реальної, адже багатьом досі важко у цьому зізнатися. Але все одно стає зрозуміло, що мастурбація — це нормальний процес, через який проходять майже всі люди, і тут немає чого соромитися. 

Під час мастурбації нам простіше розслабитися, адже на нас ніхто не дивиться. Тому можна поставитися до цього процесу як до дослідження. Не обов’язково починати з геніталій, можна по черзі відчути кожну частину тіла, щоб зрозуміти, які дотики та з якою інтенсивністю цій частині приємні. 

Важливо виділити для цього час, коли нічого і ніхто не заважає і не може випадково вас застати за цим процесом. Адже це може розвинути додаткове відчуття сорому, яке в цій справі зовсім не потрібне. Не обов’язково користуватися сторонніми предметами, вистачить і власних рук. Проте якщо сторонні предмети все ж пішли в хід, то важливо пам’ятати про гігієну. Краще використовувати спеціальні іграшки, адже вони зроблені з матеріалів, що не спричиняють подразнення чи алергії. 

Окрім можливості дослідити свої вподобання, мастурбація є хорошим інструментом для зняття напруги та релаксу. Також – це можливість впорядкувати життя у парі, коли сексуальні потреби одного партнера перевищують можливості та потреби іншого. Або – це вихід сексуальних потреб, коли партнера немає.

## Практикуйте свідомий секс та займайтесь йогою

В англомовній літературі про свідоме ставлення до життя часто вживають слово mindfulness — тобто усвідомлювання, уважність, спостережлива присутність, перебування в моменті, тут і зараз. Це стан концентрації власної уваги на тому, що відбувається в моменті, — всіх емоціях, думках, відчуттях тіла. Такий стан допомагає розслабитися й відпустити щоденні проблеми та непотрібні думки. 

Дослідження показують, що в середньому дівчата більше хвилюються про те, який вони мають вигляд під час сексу, а хлопці — чи хороші вони коханці. Такі думки нав’язує суспільство та поп-культура, які запевняють нас, що дівчата повинні досягати якихось нереальних ідеалів краси, а хлопці, щоб привернути увагу дівчат, мають бути мужніми і постійно хотіти сексу. Насправді ж ми самі можемо вирішувати, що нам подобається, а що ні. Тому варто облишити всі думки про те, що і як повинно бути, і намагатися визначити це для себе самостійно і в моменті. 

Також під час сексу треба спробувати не думати про те, що потрібно зробити завтра, чи про стресову ситуацію, яка сталася вчора, а бути присутніми ментально. Для того щоб простіше було звільнитися від думок про буденне, рекомендують практикувати йогу та медитацію. Вони допомагають навчитися вимкнути голову та сконцентруватися на тому, що з нами відбувається.

## Розмовляйте про секс

Що ще вирізняє людей, які задоволені своїм сексом? Уміння про нього говорити. Йдеться як про розмови про те, що вам подобається, так і про вміння щиро сказати своєму партнер/ці, які вони класні та сексуальні. 

У розмовах про секс варто навчитися називати речі своїми іменами і не соромитися цього. Часто обговорення своїх бажань вголос допомагає їх краще зрозуміти, а також це дуже зближує з партнер/кою. 

Потрібно також навчитися говорити, коли щось не подобається або ви втратили бажання продовжувати секс, навчитися балакати про безпечний секс, питати про останнє тестування партнер/ки та контрацепцію, навчитися висловлювати свої бажання спробувати щось нове, а також вміти показати своє захоплення партнером чи партнеркою вербально. 

Найпростіший рецепт успіху в цій справі —  багато-багато практики. Можливо, спочатку ці розмови викликатимуть ніяковіння, але з часом вони виховають у вас упевненість людини, яка знає, чого вона хоче, і вміє про це сказати :)

## Експериментуйте

Не обов’язково під час сексу всю увагу приділяти процесу проникнення чи торкатися лише геніталій. Усе наше тіло вкрите нервовими клітинами, що реагують на дотик. Наш мозок теж, по суті, є ерогенною зоною. Наприклад, відомо багато випадків, коли жінки навчилися концентруватися на будь-якій частині тіла — від сосків до ліктів — і отримувати оргазм від її стимуляції чи навіть лише думки про її стимуляцію. Читаючи ці історії, я була дуже скептично налаштована, проте згодом зрозуміла, що така підвищена чутливість — це справа практики, а не природи. Після місяців експериментів із диханням, концентрацією та дотиками я теж навчилась оргазмувати більш-менш за бажанням. 

Деякі наукові підтвердження того, що це можливо, вже існують. Наприклад, психологиня Лорі Бротто дізналася, що коротка вправа з диханням із підвищеною частотою перед переглядом еротичного фільму допомагає жінкам підвищити збудження. Також відомий випадок зі ЗМІ — Барбара Кареллас, жінка, що обійшла купу американських телешоу, розповідаючи про свої здібності оргазмувати думкою. Дослідники з Рутгерського університету навіть помістили її в МРТ-сканер, щоб дослідити, чи ці оргазми справжні, бо не вірили, що таке медично можливо, і знайшли підтвердження цьому феномену. 

Такі історії підтверджують вже озвучену ідею — оргазм відбувається в голові. Тому, в першу чергу, щоб навчитися його отримувати, треба натренувати свій мозок — вміти вимикати потік свідомості, коли ви займаєтеся сексом, концентруватися на відчуттях у своєму тілі, підвищити власну самооцінку та почати говорити з партнер/ками про свої бажання. А йога, медитація та мастурбація — лише інструменти, які допоможуть вам досягти класних оргазмів!
