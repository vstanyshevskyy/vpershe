---
contentType: sexoteca
path: Yak-Pytaty-Pro-IPSSh
title: >-
  Покажи мені свою довідку. Як наважитися на розмову про сексуальне здоров’я і
  не згоріти від сорому
subtitle: >-
  Розповідаємо як говорити про безпеку у різних стосунках та робити це
  дбайливо. 
image: /assets/uploads/img931.jpg
carousel_featured: true
tags:
  - стосунки
  - здоров'я
  - інфекції. як говорити про це
related_sidebar:
  - path: yak-і-koli-testuvatis-na-statevі-іnfekcії
related_bottom:
  - path: porvavsya-prezervatyv
  - path: U-Mene-Vyiavyly-IPSSh
  - path: apt-antiretrovirusna-terapiya-chomu-vil-ce-ne-vyrok
  - path: mify-pro-statevi-infekciyi
  - path: yak-govoriti-pro-seks-iz-partnerom-chi-partnerkoyu-the-village
publishTime: 2021-06-09T07:00:00.000Z
---
Почати говорити про секс-здоров'я може бути складно: нам незручно згадувати про довідки, питати про тестування та розпитувати про секс-історію з минулими партнерами. Проте від цього залежить наше здоров'я, тож займатись сексом набагато спокійніше і приємніше, коли є впевненість у тому, що він безпечний.\
\
Разом з секс-терапевткою Лізою Мороз, розповідаємо як зважитися на розмову про секс-здоров'я та зробити перший крок до діалогу.

## Для початку. Як налаштуватися

###### *Особливо якщо я буду говорити про це вперше?*



Розмова про сексуальне здоров'я — це обмін інформацією про сексуальне здоров'я з людиною, з якою ви плануєте зайнятися сексом.

Починаючи розмову про секс-здоров‘я передусім‭ ви піклуєтесь про свою безпеку. Також ви транслюєте довіру і те, що довіряти можна вам, чим підтримуєте людину поруч та полегшуєте комунікацію для неї. Можливо, така практика — не те, до чого ми звикли та чого нас навчають, тож, буває, що робити це ніяково. 

Всі ми без включення соромимося говорити на теми, де відчуваємо вразливість. До того ж не всі можуть говорити про секс вільно, а обговорювати бажання, обмеження і сумніви бентежно всім.

Аби почати розмову було легше, спробуйте сказати про те, що зараз відчуваєте і те, заради чого необхідно поговорити. Також ви можете попросити про підтримку людину, з якою зараз спілкуєтеся та проговорити яка саме підтримка вам підходить, аби відчувати себе безпечніше.

Наприклад: *"Слухай, мені зараз максимально ніяково підіймати цю тему, але для мене це дуже важливо, бо розмова про безпеку нашого здоров’я. Мене б підтримало, аби під час розмови ти тримала/тримав мене за руку"*.



## Як і коли почати розмову?



Розмовляти про тестування та довідки краще на початку розвитку романтичних або сексуальних стосунків та, особливо, при зустрічі, яка потенційно може перетворитися в секс «на одну ніч».

Важливо провести таку розмову у спокійній і приватній атмосфері, аби ви відчували себе безпечно, та завірити партнера чи партнерку про те, що ви поважаєте їхню конфіденційність.

Про що саме питати в контексті секс-здоров’я та безпеки перед сексом:

* чи проходили вони перевірку сексуального здоров'я і як давно це було
* чи завжди вони використовують презерватив або інші засоби захисту
* чи були або є зараз у них ІПСШ та чи лікувалися/ лікуються вони
* що їм подобається у сексі, а що ні та на яку саме секс-практику ви даєте одне одному активну згоду – це може означати встановлення меж та впевненість в тому, що вам обом є комфортним те, що ви збираєтеся робити.



## А як питати?



Спробуйте підійти до розмови про здоров’я, як до піклування до себе та людини поруч і корисного для обох сторін обміну інформацією для обох сторін: спочатку чесно розказавши про себе та те, що ви знаєте про свій власний стан секс-здоров’я. Так людина поруч відчує вашу довіру і їй буде легше довіритись вам.

На жаль, не існує універсальних шаблонів для будь-якого варіанту розмови. Нижче ми зібрали кілька рекомендаційних варіантів для натхнення і початку.

**Перед сексом із потенційними партнеркою чи партнером, з якою чи яким ви знаходитесь у романтичних стосунках:** *"Мені здається, що я готова/готовий до сексу з тобою, тому, якщо ти відчуваєш те саме—може, прийшов час поговорити про нашу безпеку та секс-здоров’я? Хочеш я розповім як у мене справ з усілякими довідками, а потім ти розкажеш про себе? Ти зазвичай перевіряєшся перед першим сексом?"*

**При разовому сексі:** *"Я хочу, щоб тобі було комфортно і безпечно зі мною і я намагаюся стежити за секс-здоров'ям—давай оберігатися, щоб нам обом було комфортно і безпечно?"*

**У сталій парі:** *"Слухай, я прочитала/прочитав ось таку статтю про секс-здоров'я на "Вперше" і зрозуміла/зрозумів що я давно не чекала свій стан і що ми не обговорювали це з тобою. Як ти дивишся на те, аби поговорити і, можливо, ти хочеш сходити перевіритися разом?"*

Доречі, запропонувати пройти тестування на стандартний набір ІПСШ — це прикольна ідея для побачення і кльовий експіріенс. Здали кров і сечу, а потім попили кави з круасаном :)

*"Краще робити це на самому початку стосунків, але якщо вже так вийшло, що в пориві пристрасті, ви вже кілька місяців не вилазите з ліжка, то в якийсь момент прокиньтеся, будь ласка, і сходіть в лабораторію."*, — радить секс-терапевка Ліза Мороз.



## Чому деякі люди можуть ображатися на розмову про секс-здоров'я?

###### *Або на прохання про використання презервативу*



Коло теми ІПСШ вирує чимало чуток, що у багатьох викликає страх, а коли нам страшно — ми захищаємося. Ось і виходить що людина починає перекладати відповідальність і говорити не найприємніші штуки. Наприклад, питання на кшталт: "А що ти мені не довіряєш?". 

Тут дуже важливо чесно сказати про почуття, які в вас викликає така відповідь на ваше питання, наприклад: *"Я відчуваю себе небезпечно, від того, що маю аргументувати тобі чому мені важливе наше здоров'я і мені сумно від звинувачення в недовірі. Для мене важливо знати про стан мого здоров'я, якщо тобі ок – давай сходимо разом в клініку і протестуємось? Це допоможе мені відчувати себе у безпеці".*

Якщо на подібне пояснення людина все ще продовжує наполягати на своєму—можливо, це привід подумати про те, а чи одним шляхом вам із ним/ нею?

- - -

На цьому у нас все! Сподіваємось, наші поради будуть вам в пригоді та допоможуть вам займатися сексом безпечно та кайфувати від цього!

З часом розмова про ІПСШ стануть сприйматись набагато легше, а допоки, лупаймо цю скалу разом і пам’ятайте—все стає легше з достатньою кількістю практики i знань. Тож, аби зняти власну стигму з секс-розмов балакайте про це з близькими вам людьми, слухайте подкасти, читайте (або пишіть :) статті про це.

**Авторка статті:** Вікторія Гуйвік

**Консультації та експертні коментарі під час написання матеріалу:** [Ліза Мороз](https://www.instagram.com/lizi.mz), секс-терапевтка

**Авторка ілюстрації: [Mariana Mikitiuk](http://mmariana.com/ua/?fbclid=IwAR3JQXF465AkwttA_by5-kYK0GrhqzVgjyX_G_FUVXOiv2livV4DIK4Yuk0)**

- - -

**Джерела:**

[«How to talk about sexual health with a partner»](https://au.reachout.com/articles/how-to-talk-about-sexual-health)/ReachOut.com

[«How to talk to a partner about sexual health»](https://kidshelpphone.ca/get-involved/programs-resources/resources-caring-adults/talking-young-person-life-about-sexuality/)/Kids Help Phone
