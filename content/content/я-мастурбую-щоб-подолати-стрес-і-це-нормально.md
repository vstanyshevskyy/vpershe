---
contentType: stories
path: ya-masturbuyu-koly-nervuyusia-i-tse-normalno
title: 'Я мастурбую, щоб подолати стрес. І це нормально'
subtitle: Як перестати стресувати за допомогою мастурбації
image: /assets/uploads/bath-1-.jpg
image_alt: 'дівчина розслабляється у ванній, тому що мастурбувати - це приємно і корисно'
carousel_featured: true
tags:
  - мастурбація
  - секс
  - тіло
related_sidebar:
  - path: scho-take-masturbacia-i-chy-ce-normalno
  - path: yak-dosyahty-orgazmu-pid-chas-seksu-masturbaciia-yoha-ta-eksperymenty
related_bottom:
  - path: persha-masturbacia-pershyy-sex-porno
  - path: clitor-i-tochka-g-scho-take-zhinochyi-orgasm-i-yak-yoho-dosiahty
  - path: chomu-buty-samotnim-tse-ok
  - path: pershyy-potsilunok
publishTime: 2019-08-01T18:18:00.883Z
metaKeywords: >-
  як перестати нервуватися, як побороти стрес, мастурбирование, мастурбац, як
  мастурбувати, депрессия, как выйти из депрессии, как снять стресс, как
  избавиться от стресса, как справиться со стрессом, как бороться со стрессом,
  стресс, депресія, антистрес, стрес це, стрес психологія, як мастурбувати,
  мастурбувати це нормально, мастурбувати це ок, мастурбація це, способи
  мастурбації, пози в статевому акті, що таке мастурбація, що таке вібратор,
  дрочити, дрочка, мастурбация, как мастурбировать, онанизм, ананизм, анонизм,
  женский онанизм, можно ли мастурбировать, как перестать мастурбировать,
  мужской онанизм, мастурбируют, вредно ли мастурбировать, как мастурбируют
  девушки, чем можно мастурбировать, как бросить мастурбировать, как часто можно
  мастурбировать, как избавиться от онанизма, что будет если много
  мастурбировать, мужской ананизм, я мастурбирую, как можно мастурбировать,
  сколько раз в день можно мастурбировать, онанизм женский, онанизм мужской,
  нужно ли мастурбировать, чем вреден онанизм, мастурбировать дома, онанизм
  грех, рукоблудие это грех, грех ли мастурбировать, почему нельзя
  мастурбировать, чем опасен онанизм, сексуальна освіта, сексуальна освіта
  вперше, сексуальна освіта для підлітків, сексуальна освіта в україні,
  сексуальна освіта в школах, сексуальное образование, секс образование,
  сексуальное образование вперше
metaDescription: >-
  У певний момент під час статевого дозрівання я зрозуміла, що мені стає
  приємно, коли я торкаюся своєї вульви. А ще я зрозуміла, що задоволення
  збільшується, якщо міцно-міцно стулити ноги. І якщо тримати їх так певний час,
  настає якесь дивне відчуття розрядки, якого, здається, я дуже давно чекала.
  Виявляється, це був міотонічний оргазм. Дізналася я про це лише років через
  сім після того, як почала мастурбувати.
---
У певний момент під час статевого дозрівання я зрозуміла, що мені стає приємно, коли я торкаюся своєї вульви. А ще я зрозуміла, що задоволення збільшується, якщо міцно-міцно стулити ноги. І якщо тримати їх так певний час, настає якесь дивне відчуття розрядки, якого, здається, я дуже давно чекала. Виявляється, це був міотонічний оргазм. Дізналася я про це лише років через сім після того, як почала мастурбувати. 

Міотонічний оргазм — це оргазм, якого можна досягнути завдяки напружуванню м'язів стегон, преса і таза. За даними досліджень, приблизно 10% жінок регулярно мастурбує, [стискаючи стегна](https://books.google.com.qa/books/about/Sexual_Behavior_in_the_Human_Female.html?id=9GpBB61LV14C&redir_esc=y&hl=ru) або [схрещуючи ноги](https://onlinelibrary.wiley.com/doi/abs/10.1111/j.1743-6109.2009.01693.x).

Але я (поки що) не про це. Просто здатність отримувати міотонічний оргазм дала мені можливість мастурбувати майже за будь-яких умов. Так, наприклад, у якийсь момент я почала робити це у школі під час контрольних робіт. Моя сусідка по парті запитувала, чому я трушу ногами, а я вигадувала якісь побрехеньки. Іще згодом я почала робити це на шкільних олімпіадах і після сварок із батьками. Минули роки, я нарешті усвідомила, як _це_ називається, стала обережнішою, дещо відучила себе від цього способу мастурбації, але одне лишилося: я досі мастурбую, коли нервуюся. І тепер знаю, що **це абсолютно нормально**. 

Якщо в тебе є менші братики чи сестрички, то ти міг спостерігати за панікою дорослих, коли малеча торкається своїх геніталій. Якщо це стається випадково і в дуже ранньому віці, дорослі, найімовірніше, віджартуються і приберуть маленьку ручку _звідти._ Утім, трапляються випадки, коли діти торкаються своїх геніталій порівняно регулярно, і тоді деякі батьки можуть запанікувати. Згідно з дослідженнями у сфері дитячої психології, така поведінка [може свідчити про стрес](https://www.aafp.org/afp/2010/1115/p1233.html), що його переживає малеча. 

Самі ж дорослі нерідко використовують мастурбацію як спосіб боротьби зі стресом (і, що не дивно, уперто про це мовчать). 2015 року американський тижневик Time Out [провів опитування](https://www.huffingtonpost.co.uk/2017/01/12/nearly-40-per-cent-of-your-co-workers-masturbate-at-work_a_21653320/?guccounter=1&guce_referrer=aHR0cHM6Ly93d3cuZ29vZ2xlLmNvbS8&guce_referrer_sig=AQAAABI9CHWnAj-MS9bHFVi1UMoQX2YliHoBAEk2N2Sd8ROHo-kfCNMlll2OQ-BKiM_xVEKezFo2Sv-GtCUnpmvnF7C0W0hT7myWcIo7hDmnO4S52rjw1TyJhaarcrB-pp0Aq5F6pDmTF7Ki12JdVVhVxMkXfj44iHvex0kcl48XeElQ), у результаті якого виявилося, що 39% людей мастурбують на роботі. Це момент, коли ми всі маємо серйозно помріяти про те, щоб коли ми всі виростемо і досягнемо керівних посад, в офісах були окремі кімнати, у яких можна буде плакати та/або мастурбувати. 

На початку 1800-х років американські та європейські психологи [вважали](https://www.ncbi.nlm.nih.gov/pmc/articles/PMC1071473/#ref2), що мастурбація призводить до божевілля. На щастя, нам із вами поталанило жити в трохи менш дикі часи, коли наука вважає мастурбацію цілком корисним заняттям. Зокрема, саме мастурбація вважається найкращим способом пізнати своє тіло. А взаємна мастурбація може стати в пригоді тим із нас, хто відчуває взаємне бажання до тілесного контакту, але ще не готовий до сексу з проникненням. Але найважливіше в контексті цієї публікації — властивість мастурбації зменшувати стрес і біль. У деяких випадках вона також допомагає заснути — непогана заміна читанню перед сном, га? :)

Ці переваги мастурбації можна дуже навіть науково пояснити. Річ у тому, що під час мастурбації виділяються нейромедіатори — сполуки, що допомагають роботі мозку. За допомогою нейромедіаторів нейрони [спілкуються](https://www.facebook.com/ulanasuprun/posts/2300908206860400/) один з одним, а ми при цьому відчуваємо радість, тривожність, ухвалюємо рішення чи запам’ятовуємо події. Так от, мастурбація допомагає виділенню таких нейромедіаторів: 

**Окситоцин** — сприяє знеболюванню, заспокоює. 

**Дофамін** — відповідає за задоволення, самозаохочення до певної діяльності, очікування чогось приємного. До речі, оргазм вивільняє найбільше дофаміну серед усіх природних способів.

**Ендорфіни** — так звані гормони щастя, здатні викликати відчуття ейфорії.

Минулого року Pornhub створив кампанію [“F*ck your period"](https://youtu.be/W54X5Nf56nw), у межах якої людям із жіночою репродуктивною системою (маткою та вагіною) пропонували заповнити анкету, розповівши про свій менструальний цикл, а натомість отримати від порносайту безкоштовний доступ до Pornhub Premium на тиждень першої фази циклу. Так у Pornhub хотіли допомогти полегшити больові відчуття під час місячних. Окрім того, порносайт надихнувся дослідженням [1999 року](http://www.ncbi.nlm.nih.gov/pubmed/10546166), яке стверджувало, що під час менструації люди з жіночою репродуктивною системою отримували оргазм частіше. 

Отже, мастурбація і справді може слугувати своєрідним заспокійливим, і цей спосіб явно кращий, аніж куріння і вживання пігулок (якщо тільки тобі їх не призначив/-ла лікар/-ка). 

Утім, важливо наголосити на кількох аспектах:

 - не використовуй мастурбацію як єдиний спосіб заглушити стрес. Подумай, можливо, тобі краще звернутися до психотерапевта/тки;

 - мастурбація може викликати тривожність, якщо ти сам/а її табуюєш. Імовірно, оточення створило в тебе уявлення про мастурбацію як про гріх/злочин/брудну справу. Таке теж трапляється, але вирішувати, чи торкатися власного тіла _там,_ можеш тільки ти. І якщо тобі від цього дискомфортно, не роби цього або ж звернися до психотерапевта/тки і пропрацюйте це питання.

У моєму випадку мастурбація і справді допомагала зняти стрес, але ми всі унікальні, і на тобі такий спосіб може не спрацювати. Він також може здатися тобі неприйнятним (особливо в моментах про мастурбацію в публічному просторі, хай навіть і без оголення чи конкретних дотиків до себе). І це нормально. Ніхто не має права змусити тебе мастурбувати. Ніхто (принаймні цим текстом і на цьому ресурсі) цього не робить. Тому перед тим, як збавляти стрес мастурбацією на іспиті чи контрольній, добре подумай, чи справді це твоє рішення і чи не зашкодиш ти цим комусь.

Авторка тексту: Софія Тимчик

Авторка ілюстрації: [Mariana Mikitiuk](instagram.com/mariana.mikitiuk)
