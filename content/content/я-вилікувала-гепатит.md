---
contentType: stories
path: gepatyt
title: Я вилікувала гепатит
subtitle: 'Історія про стигматизацію, страх та лікування гепатиту С'
image: /assets/uploads/lowbattery.jpg
image_alt: 'Історія про стигматизацію, страх та лікування гепатиту С'
carousel_featured: true
tags:
  - тіло
related_sidebar:
  - path: mify-pro-statevi-infekciyi
related_bottom:
  - path: scho-take-vpl
  - path: >-
      zud-sverbizh-i-vydilennya-shist-pobutovykh-zvychok-yaki-shkodyat-intymnomu-zdorovyu
publishTime: 2020-07-28T08:31:06.157Z
metaKeywords: ' гепатит, гепатит а, гепатит б, гепатит с, болезнь боткина, вирусный гепатит, гепатит с это, hcv это, хронічний гепатит, гепатити, що таке гепатит, лікування гепатиту с, що таке гепатит с, чи виліковний гепатит в, симптоми гепатиту с, вірус гепатиту с, гепатит в і с, лікування гепатиту, чи можна вилікувати хронічний гепатит, гепатит лікування, лікування гепатиту с народними методами, як лікувати гепатит с, вакцина від гепатиту а, чи лікується гепатит с, чи виліковується гепатит с, чи виліковний гепатит с, хронічний вірусний гепатит с, антитіла до гепатиту с, гепатит с лікування 2019, як вилікувати гепатит с, що таке гепатит ц, лікування гепатитів, чи передається гепатит с, жовтуха передається, як передається гепатит c, чи передається гепатит, '
metaDescription: >-
  Коли я дізналася, що в мене гепатит С, у мене почали трястися коліна, бо все,
  що я могла згадати, — це те, що від цієї хвороби шкіра стає жовтою і відмовляє
  печінка. А ще, що від неї ніби помирають (спойлер: це не так). Я не була
  готовою до таких новин того дня.
---
“Все нормально, можна бігти далі?” — з посмішкою запитала я в санітара. “Зачиніть, будь ласка, двері”, — відповів мені він. Світло померкло в моїх очах. Двадцять хвилин тому я здала кров у експрес пункті тестування на ВІЛ. Я знала, що двері не просять зачинити, якщо результати в нормі.

Але це був не ВІЛ. Я не знала, що в тому пункті тестували не лише на нього, але також на сифіліс та гепатити. І було схоже, що в мене гепатит С. Почали трястися коліна, бо все, що я могла згадати, — це те, що від цієї хвороби шкіра стає жовтою і відмовляє печінка. А ще, що від неї ніби помирають (спойлер: це не так). Я не була готовою до таких новин того дня. 

Після розмови із санітаром виявилось, що все не так погано, як здавалося на перший погляд. Гепатит С нині лікується, а ще приблизно 30 відсотків експрес тестів показують фальшивий позитивний діагноз. Вони перевіряють лише на наявність антитіл до гепатиту С, тобто організм був у контакті з вірусом, проте не заразився, тому мене направили на подальший аналіз у лабораторії. 

**Гепатит С — це хвороба, яка передається лише через контакт крові. Через це на неї часто хворіють ін'єкційні наркозалежні. Тому гепатит С дуже стигматизується, як щось брудне.** 

Коли я прийшла до лікаря і сказала, що отримала позитивний аналіз на гепатит С, він мені не повірив. Сказав, що з такою сяючою шкірою та білосніжними білками очей мати його просто неможливо, а я напевне отримала фальшивий позитивний результат. Після ще чотирьох тестів з різних лабораторій лікар таки змирився, що я справді позитивна, і призначив аналіз ступеня ушкодження печінки. Мені ще ніколи не було так страшно. 

Перед цим аналізом я перечитала кожен форум в інтернеті, шукаючи інформацію про гепатит С. Не найкласніша ідея, але мені треба було дізнатися всі можливі нюанси. Тоді десь прочитала, що цю хворобу називають “мовчазний вбивця”, адже у неї роками немає симптомів, а коли вони з’являються, то часто вже пізно лікуватися і печінка уражена або цирозом, або раком. Я ще не хотіла вмирати. А ще почувалася “прокаженою”, адже знала, що переношу вбивчий вірус і можу його передати людям навколо. Це був дуже неприємний час. 

Мені дуже пощастило. Виявилось, що вірус у мене спіймали дуже рано, печінка була абсолютно неушкодженою, а моє страхування було готове покрити лікування у 35 тисяч євро. Це було так дорого, бо я живу в Берліні. Всього за два місяці прийому таблеток, від яких я не відчула жодних побічних ефектів, я вилікувалась. Було дуже дивно розуміти, що ця історія могла закінчитись так погано, але насправді ледь мене торкнулась. 

#### **Отже, якщо ви дізнались, що у вас гепатит С, то такими мають будти ваші наступні кроки:**

1. Підіть до сімейного лікаря чи терапевта та зробіть додаткові тести в кількох різних лабораторіях;
2. Перестаньте курити та вживати алкоголь, щоб не навантажувати вашу печінку, яка і так може постраждати від вірусу;
3. Почати здорово харчуватися;
4. Достатньо спіть і не перенапружуйтеся — вашому організму потрібен спокій та сили для боротьби з хворобою;
5. Слідкуйте за тим, щоб не передати захворювання іншим (не користуйтеся чужими бритвами, зубними щітками чи іншими предметами індивідуальної гігієни, не забувайте про презервативи, особливо якщо у вас чи партнерки місячні, або якщо ви займаєтесь жорстким чи анальним сексом):
6. Провакцинуйтесь від гепатитів А та Б;
7. Почніть лікування, що назначив вам ваш лікар.

## Найгірше в гепатиті — зміна в ставленні людей до тебе

Ми з лікарем дійшли до висновку, що я отримала свій гепатит від нестерилізованих інструментів для манікюру. Але всі навколо були впевненими, що я отримала його статевим шляхом, і неважливо, скільки доказів і наукових статей я надсилала, не хотіли мені вірити, що це не венерична хвороба. 

Одного разу мені відмовили у візиті до лікаря. Я хотіла зробити чищення зубів, але коли стоматологиня дізналась про мій гепатит С, почала на мене кричати, що не хоче мене обслуговувати, бо це ризик для неї та інших пацієнтів. Мені було дуже неприємно, я відчувала себе “брудною”, але не знала, що мені з цим робити. 

**Гепатит С — це не венерична хвороба, і під час незахищеного сексу вона може передаватися лише через мікротріщини на слизових оболонках або через менструальну кров. Проте ймовірність цього настільки мала, що навіть лікарі дозволяють моногамним парам, у яких один з партнерів має гепатит, не користуватися презервативами.** 

Проте після того, як розповіла друзям про діагноз, деякі з них стали уникати спільного вжитку речей, як-от випити з однієї чашки чи дати мені затягнутись своєю цигаркою. Мені було неприємно, і я про це казала, проте тоді вони вигадували іншу причину відмови — ні, я просто не хочу простудитись, а зараз гуляє грип. Тепер, коли вони знають, що гепатиту С у мене немає, чомусь знову не проти дати випити зі свого бокалу. Мої сексуальні партнери поставилися до цього на диво спокійно — я завжди користуюсь презервативами, і це їх не налякало. Проте протестуватися я попросила всіх, на всяк випадок. Ні в кого з них гепатиту С не виявили.

Для мене це історія з хепі-ендом. Але я прожила зі знанням, що у мене гепатит С, десь вісім місяців. І з цей час я винесла для себе кілька уроків, якими хочу поділитися з вами:

1. Не стигматизуйте людей з цією хворобою! Ретельно вивчіть шляхи передавання гепатиту С і тримайте себе в безпеці, проте не варто сахатися від хворих і боятися ділити з ними простір. Зрозумійте, що для самого хворого, який має боротися з гепатитом, така стигматизація — дуже болісний досвід.
2. Обов’язково тестуйтеся на гепатит С, в Україні — це дуже поширена хвороба (у 2019 було [82 тисячі зареєстрованих хворих](https://www.google.com/url?q=https://moz.gov.ua/article/news/ukrainciv-zaklikajut-projti-bezoplatnij-test-na-virusni-gepatiti%23:~:text%3D%25D0%2597%25D0%25B0%2520%25D0%25BE%25D1%2584%25D1%2596%25D1%2586%25D1%2596%25D0%25B9%25D0%25BD%25D0%25B8%25D0%25BC%25D0%25B8%2520%25D0%25B4%25D0%25B0%25D0%25BD%25D0%25B8%25D0%25BC%25D0%25B8%2520%25D0%25A6%25D0%25B5%25D0%25BD%25D1%2582%25D1%2580%25D1%2583%2520%25D0%25B3%25D1%2580%25D0%25BE%25D0%25BC%25D0%25B0%25D0%25B4%25D1%2581%25D1%258C%25D0%25BA%25D0%25BE%25D0%25B3%25D0%25BE,%25D0%25BD%25D0%25B0%2520%25D0%25B3%25D0%25B5%25D0%25BF%25D0%25B0%25D1%2582%25D0%25B8%25D1%2582%2520%25D0%2592%2520%252D%2520%25D1%2582%25D1%2596%25D0%25BB%25D1%258C%25D0%25BA%25D0%25B8%2520%25D1%2582%25D1%2580%25D0%25BE%25D1%2594&sa=D&ust=1595927628013000&usg=AFQjCNFaMRKKRK4_O26A5F1e9dD9vbVlaA)). Лише одна людина з п’яти знає про свій діагноз. Також дуже ретельно обирайте салон для манікюру, татуювання, пірсингу чи будь-яких інших процедур, де є контакт з кров’ю. Ретельно перевіряйте кров, яку використовують у переливанні. Користуйтеся презервативами, якщо займаєтесь сексом під час місячних. Не нюхайте наркотики через купюри.
3. Пройдіть вакцинацію від гепатитів А і Б, її роблять раз на 10 років. Ці гепатити ще простіше передаються — наприклад, гепатит Б можна отримати навіть від поцілунку.



Авторка тексту: Юлія Ковальчук

Авторка ілюстрації: [Мар'яна Микитюк](http://instagram.com/mariana.mikitiuk)
