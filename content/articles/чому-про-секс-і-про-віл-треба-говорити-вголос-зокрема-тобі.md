---
contentType: articles
path: chomu-pro-seks-i-vil-treba-hovoryty-vgolos
title: 'Чому про секс і про ВІЛ треба говорити вголос (зокрема, тобі)'
subtitle: >-
  Статистика по захворюванню на ВІЛ/СНІД доводить в Україні доводить - ми маємо
  звертати більше уваги на молодь
image: /assets/uploads/vpershe-vil-jurgieliewitz-main.jpg
image_alt: >-
  Статистика по захворюванню на ВІЛ/СНІД доводить в Україні доводить - ми маємо
  звертати більше уваги на молодь
carousel_featured: false
list_image_articles: /assets/uploads/vpershe-vil-jurgieliewitz-karusel.jpg
list_image: /assets/uploads/vpershe-vil-jurgieliewitz-main.jpg
list_image_alt: >-
  Статистика по захворюванню на ВІЛ/СНІД доводить в Україні доводить - ми маємо
  звертати більше уваги на молодь
tags:
  - секс
  - ВІЛ
  - здоров'я
  - статті
publishTime: '2018-09-25T19:00:48+03:00'
metaKeywords: >-
  віл це, віч це, снід, віл снід, віл інфекція, що таке снід, снід хвороба,
  сексуальна освіта, сексуальна освіта в україні, секс освіта для підлітків,
  сексуальна освіта для підлітків, сексуальна освіта вперше, спид, вич, вич
  спид, вич спид статистика, вич спид в украине, віл снід в україні,
  тінерджайзер, teenergizer
metaDescription: >-
  За даними ЮНІСЕФ і ЮНЕЙДС кожну годину у світі приблизно 30 підлітків у віці
  від 10-19 років інфікуються ВІЛ. Всього у світі налічується майже 2 мільярди
  молодих людей (від 10 до 24 років). Близько 89% з них живуть в країнах, що
  розвиваються. Третина з них (близько 600 мільйонів) - це дівчата-підлітки від
  10 до 19 років. І саме СНІД є другою основною причиною смертності серед молоді
  в світі, і першою в Африці. Стрьомно, правда? Але, якщо це така велика
  проблема, чому ти досі не чув/ла про ці цифри?
---
_За даними ЮНІСЕФ і ЮНЕЙДС кожну годину у світі приблизно 30 підлітків у віці від 10-19 років інфікуються ВІЛ. Всього у світі налічується майже 2 мільярди молодих людей (від 10 до 24 років). Близько 89% з них живуть в країнах, що розвиваються. Третина з них (близько 600 мільйонів) - це дівчата-підлітки від 10 до 19 років. І саме СНІД є другою основною причиною смертності серед молоді в світі, і першою в Африці. Стрьомно, правда? Але, якщо це така велика проблема, чому ти досі не чув/ла про ці цифри?_



А що в Україні? За останніми дослідженнями представництва Дитячого Фонду ООН в Україні (ЮНІСЕФ) 123 500 підлітків у віці 10-19 років перебувають у групі ризику. З них 90 000 - це діти вулиць, 13 000 молоді чоловіки, які практикують секс з чоловіками, 5 500 молодих дівчат залучених до комерційного сексу та 15 000 - це підлітки, які приймають ін'єкційні наркотики

Дуже складно відстежувати та аналізувати підліткову епідемію ВІЛ через неадекватний розподіл даних ВІЛ. Навіть державна статистика в Україні поки не відокремлює підлітків як окрему гілку у боротьбі з ВІЛ. Як результат, більшість національних дослідників не можуть відстежувати епідемію ВІЛ серед підлітків в ефективний спосіб. А значить і ефективна протидія їй викликає труднощі.

Мені здається, що підлітки та молодь повинні стати ключовим пріоритетом у подоланні епідемії, адже підлітковий вік - це критичний період життя. Біологічні та психосоціальні зміни, що відбуваються в цей час, впливають на всі аспекти подальшого життя людини. Але чомусь фонди, що займаються боротьбою з ВІЛ/СНІДом, не звертають такої уваги на підлітків, як на інші критичні групи. Тому швидкість інфікування підлітків ВІЛом й надалі є досить високою. І це страшно.

Причинами цієї проблеми є дискримінація ВІЛ-інфікованих людей та представників груп ризику, відсутність якісних послуг з тестування та доступу до презервативів у молоді та підлітків, а також культури їх використання. Але основною причиною того, що темпи епідемії ВІЛ серед молоді ростуть, є відсутність сексуальної освіти. Саме тому ти ніколи не чув/чула про ті страшні цифри, які ми наводили на початку статті. Тому що про них тобі майже ніхто не збирається розказувати (окрім кількох низових ініціатив та окремих активістів).

За усіма міжнародними рекомендаціями чітко доведено, що освіта - це ефективна профілактика статевих захворювань та ранніх вагітностей. В Україні відсутність у школах сексуальної освіти призводить до критичних показників епідемії ВІЛ та ІПСШ серед молоді. Тому вже сьогодні треба щось робити для того, щоб зупинити епідемію ВІЛ та ІПСШ серед української молоді. Це можна зробити досягнувши консенсусу між громадським сектором у сфері неформальної освіти та охорони здоров’я та держави, впровадивши КСО - комплексну сексуальну освіту.

Але важливо, щоб ключову роль у цьому процесі відігравали самі молоді люди. Ти маєш долучитися до створення, розробки та оцінки всіх програм сам/сама, адже хто, як не ти, найліпше знає про те, що потрібно знати підліткам, та з якими проблемами зіштовхуються молоді люди в сфері сексу та здоров’я. 



> Якщо ти маєш бачення того, якою має бути сексуальна освіта, зокрема, на Вперше, будь ласка, надішли нам свої враження, ідеї, думки чи навіть фантазії у жовтий аскбокс, що стирчить з правої сторони твого екрану, або на пошту vpersheproject@gmail.com



**Словничок:**

ВІЛ - Вірус імунодефіциту людини

СНІД - Синдром набутого імунодефіциту

ІПСШ - Інфекції, що передаються статевим шляхом

ЮНІСЕФ - Структура Організації Об’єднаних Націй, яка займається захистом прав та інтересів дітей

ЮНЕЙДС - Організація, що скеровує боротьбу з ВІЛ/СНІД та допомагає вже інфікованим людям з ним жити



_Автор тексту:_ Даніїл Столбунов, активіст [Teenergizer](http://teenergizer.org/)

_Авторка ілюстрації:_ [Anna Jurgielewicz](https://www.instagram.com/jurdzi/)
