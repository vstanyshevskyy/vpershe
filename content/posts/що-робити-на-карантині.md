---
contentType: post
category: relationships
path: scho-robyty-na-karantyni
title: Що робити на карантині?
subtitle: 'Розповідаємо, як вберегти ментальне здоров''я, сидячи в чотирьох стінах.'
image: /assets/uploads/tumblr_o7bahkCg6O1v9glkwo1_1280.jpg
image_alt: 'Розповідаємо, як вберегти ментальне здоров''я, сидячи в чотирьох стінах.'
tags:
  - здоров'я
related_sidebar:
  - path: chomu-buty-samotnim-tse-ok
related_bottom:
  - path: nihto-ne-kohatyme-tebe-tak-jak-ja-nasyllja-v-stosunkah
  - path: toxichna-rodyna-yak-znohodyty-spilnu-movu-z-batkamy
publishTime: 2020-03-24T08:51:32.599Z
metaKeywords: >-
  карантин, психічне здоров’я, тривожність, страшно, мені страшно, мені
  тривожно, сексуальна освіта, сексуальна освіта вперше, сексуальна освіта для
  підлітків, сексуальна освіта в україні, сексуальна освіта в школах,
  сексуальное образование, секс образование, сексуальное образование вперше
metaDescription: ' Розповідаємо, як вберегти ментальне здоров''я, сидячи в чотирьох стінах.'
---
Тривожитися, переживати за рідних, боятися виходити на вулицю, панікувати, тому що ви чхнули й це точно (!) коронавірус, — нормально. Зараз дивний, невідомий і непередбачуваний час. Ми не знаємо, чому це з нами відбувається, і не впевнені, коли цей карантин і пандемія закінчаться. І це, блін, стрьомно! Але нема на те ради, доведеться якось жити в цьому світі. Тому просто дозвольте собі хвилюватися, панікувати, злитися й боятися. Адже в такі моменти особливо важливо приймати свої емоції й проживати їх, а не намагатися їх позбутися.



Не давайте собі постійно зосереджуватися на одній темі — не читайте новин про коронавірус і не гортайте своєї стрічки у фейсбуці цілий день. Відведіть для цього годину зранку або ввечері. Щосекундне перевіряння ситуації її не виправить, а постійно бути на нервах — теж не варіант.



Ви НЕ МУСИТЕ використовувати цей час на повну. Так, здається, що всі навколо працюють, проходять онлайн-курси з програмування, пишуть геніальні романи й між тим усім накачують собі прес. Проте ви не зобов’язані витискати максимум із цього часу. Ви не машина, яка має право на існування, лише коли щось продукує. Слухайте своє тіло. Якщо між годинами роботи чи навчання вам хочеться лежати під ковдрою  —  це ок. Це норм, коли наші потреби йдуть усупереч образу, яким ми себе змальовуємо. Якщо ви хочете скористатися карантином, щоб просто нарешті виспатися й подивитися список фільмів, який давно висить у нотатках, не картайте себе. Найімовірніше, ті, хто хизуються новим пройденим онлайн-курсом і видаються суперпродуктивними, теж більшість дня втикають у серіали :) 



Дбайте про себе. Робіть собі маленькі приємності — спіть удосталь, приймайте теплу ванну/душ, їжте стільки смаколиків, скільки хочеться, дивіться улюблені серіали, одягайте святкові речі й робіть собі суперзачіски й мейк, мастурбуйте! Виділяйте хоч трохи часу на якусь фізичну активність, годиться навіть коротка розтяжка або ж танці під улюблену пісню. А також намагайтеся дихати свіжим повітрям, можна навіть просто посидіти на балконі або витягнути голову у вікно й понюхати вулицю :) Щоденні ритуали також можуть допомогти відчути перебіг дня й позбутися відчуття, що ви не знаєте, нині вівторок чи п’ятниця. Створіть рутину, яка допоможе вам любити себе. 



Якщо ви застрягли вдома з аб’юзивними батьками/партнером, якщо страшно або самотньо в ізоляції, напишіть нам в особисті повідомлення або ж в анонімний аскбокс на сайті. Ми спробуємо допомогти порадою або скерувати вас до спеціаліста.

Авторка тексту: Катя Мячіна

Авторка ілюстрації: [Уныво](https://www.instagram.com/unyvo_/)
